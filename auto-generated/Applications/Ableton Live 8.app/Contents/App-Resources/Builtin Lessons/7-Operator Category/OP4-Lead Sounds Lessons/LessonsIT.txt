$Page Creazione di suoni di Lead
$TargetName Creating Lead Sounds
$ListInTocForProduct 40

Con quattro oscillatori, filtri multimodali risonanti e glide polifonici, Operator eccelle nella creazione di grossi /suoni di lead./ Questa lezione è imperniata sull'uso di Operator nella creazione di lead complessi che sfumano la linea di demarcazione tra analogico e digitale.

Divider.tif
*Nota:* questa lezione è accompagnata da un Live Set col quale interagirai procedendo. $Link Clicca qui <Set:/Sets/OP-Default Set.als> per caricare il Live Set.
Divider.tif

Come per le altre lezioni di Operator, puoi ottenere una migliore visione dello strumento nella /Vista Traccia./ Richiudi la /Finestra Info/ cliccando sul pulsante Mostra/Nascondi nell'angolo in basso a sinistra dello schermo.
HideInfoView.tif

$Comment --------------------------------------------------------------------------------
$Page Gli Algoritmi
$TargetName The Algorithms

Come accennato in altre lezioni, gli undici /algoritmi/ di Operator hanno caratteristiche molto diverse. In alcuni di essi gli oscillatori di Operator si modulano reciprocamente in modi complessi. Ogni algoritmo è utile per un diverso tipo di suono.

Per accedere agli algoritmi seleziona la sezione globale della shell, in modo che sia evidenziata come illustrato:
GlobalSection.tif
Gli algoritmi appariranno nella parte superiore del display di Operator.

Rivediamo le nostre opzioni: se desideri un forte carattere FM o di emulazione i primi otto algoritmi sono scelte eccellenti. Per patch ibride o in stile analogico sottrattivo prova gli algoritmi da 9 a 11.

L'algoritmo 9 è un punto di partenza flessibile per patch ibride con un forte sapore analogico: pertanto cominciamo selezionandolo:
Algorithms.tif

In questo algoritmo si hanno tre oscillatori paralleli (A, B, C), tutti modulati via FM dall'Oscillatore D.


$Comment --------------------------------------------------------------------------------
$Page Il classico Lead a dente di sega
$TargetName The Classic Sawtooth Lead

Il primo suono che creeremo è un classico lead analogico a dente di sega, popolare nella trance e nella techno. Questa patch richiede solo due oscillatori, A e B, quindi è piuttosto semplice da mettere a punto.

In primo luogo, seleziona l'Oscillatore A nella shell...
OscA.tif
...e cambiane il parametro /Wave/ su Sw64 (cioè Saw 64 - Dente di Sega 64), come illustrato:
Saw64.tif

Questa è la più brillante tra le forme d'onda a dente di sega disponibili, perché include il maggior numero di armoniche. L'inviluppo di default è adatto a questo tipo di lead, perciò lascialo così com'è, ma cambia il valore di /Vel/ nella sezione del livello a 80% per dare più dinamica alla patch.
Velocity80.tif

Ora duplica queste impostazioni sull'Oscillatore B. Il modo più semplice per farlo è quello di cliccare destro nel display dell'Oscillatore B e usare il comando disponibile nel menu di contesto:
CopyOscillator.tif

$Comment --------------------------------------------------------------------------------
$Page Regolazione dell'Intonazione
$TargetName Adjusting Tuning

Ora faremo alcune regolazioni dell'intonazione dell'Oscillatore A.

Lascia la manopola /Coarse/ (intonazione grezza) impostata a 1 e aumenta il parametro /Fine/ (intonazione fine) a 10:
CoarseFine.tif

Abbassiamo inoltre il valore di /Level/ a -6.0 dB per dare al suono un po' più di headroom:
Level-6.tif

/Suggerimento:/ potresti trovare comodo e rapido cliccare sui controlli di Operator e digitare i valori, anziché utilizzare il mouse per effettuare le impostazioni.

$Comment --------------------------------------------------------------------------------
$Page Regolazione dell'Oscillatore B
$TargetName Adjusting Oscillator B

Ora dovresti udire una brillante patch a dente di sega con un lieve detuning, cioè una leggera differenza d'intonazione non dissimile da un effetto chorus. Aumentiamo il detuning per dare al suono un profilo più duro.

Innanzitutto, abbassa l'intonazione /Coarse/ dell'Oscillatore B a 0.5. Questo traspone l'Oscillatore B giù di una ottava, ma non è questo l'obiettivo attuale. Aumentando l'intonazione /Fine/ a 990, di fatto stoniamo l'Oscillatore B di 10 Hz, creando una differenza totale di 20 Hz tra i due oscillatori (ricorda che abbiamo impostato l'Oscillatore A con /Coarse/ a 1 e /Fine/ a 10). Una volta finito di impostare l'Oscillatore B, il suoi parametri nella shell dovrebbero assomigliare a quelli mostrati qui:
OscBSettings.tif

Adesso suonando sentirai un grosso lead a dente di sega in grado di ben risaltare in un mix.

$Comment --------------------------------------------------------------------------------
$Page I Lead anni '70
$TargetName The 1970s Lead

Non abbiamo ancora finito: usando questa configurazione a due oscillatori come punto di partenza, ora possiamo creare l'assai diverso suono di lead dell'era del rock progressivo degli anni '70.

Come prima cosa, cambia il tipo di forma d'onda di entrambi gli oscillatori, impostandone il parametro /Wave/ su Sq64 (cioè Square 64 - Quadra 64). Questo ci restituisce un paio di onde quadre stonate (detuned) e cambia il carattere del suono significativamente, rendendolo più "scavato", pur mantenendone il "profilo".
Square64.tif

$Comment --------------------------------------------------------------------------------
$Page Uso di Glide
$TargetName Using Glide

Ora, per ottenere il tipico effetto di lead da progressive rock, aggiungiamo un po' di  /glide/ (glissando), a volte chiamato "portamento". La funzione glide di Operator fa sì che il pitch di ogni nota scivoli in quello della nota successiva. Questo scivolamento può avvenire velocemente o lentamente, non diversamente dal suono di un trombone o di un Theremin, a seconda dell'impostazione del relativo parametro /Time./

Il parametro /Glide/ si trova nella sezione dell'inviluppo di pitch, che appare nel display quando vien selezionato nella shell, come illustrato:
PitchSection.tif

Clicca su "G", sotto la parola "Glide" nel display.
GIcon.tif

Questo attiva l'effetto con un valore di default di 300 ms, che è un'eccellente impostazione per questa patch.
GlideTime.tif

Suona qualche nota nella parte bassa della tua tastiera, seguita da qualche altra nota nelle ottave superiori. Se hai familiarità con i classici suoni di Moog, riconoscerai subito quale persona fortunata tu sia. Fai degli esperimenti con diversi tempi di glide, fino a trovare un'impostazione che ti piace.

$Comment --------------------------------------------------------------------------------
$Page Coinvolgimento dell'Oscillatore C
$TargetName Bringing in Oscillator C

Portiamo il suono in una nuova direzione. Visto che stiamo usando solo due dei nostri quattro oscillatori disponibili, aggiungiamo un tono sinusoidale tre ottave sopra rispetto agli altri due oscillatori. Ciò aggiungerà un suono acuto tipo Theremin che traccia la patch originale.

Regola l'Oscillatore C con intonazione /Coarse/ a 8 e /Level/ a 0.0 dB:
OscCSettings.tif

$Comment --------------------------------------------------------------------------------
$Page Aggiunta di un Profilo Digitale
$TargetName Adding a Digital Edge

Ora diamo a questo suono un duro profilo digitale, aggiungendo un po' di FM (modulazione di frequenza) dall'Oscillatore D, che modula gli altri tre oscillatori in modo uguale. Per farlo, tieni premuta una nota della tua tastiera e lentamente aumenta la manopola /Level/ dell'Oscillatore D da -inf a -2.5 dB:
OscDSettings.tif
Il suono diventerà progressivamente più aspro e piuttosto distorto con l'aumentare del valore.

Se sei un fan della industrial music o di certi tipi di techno, probabilmente troverai alcuni usi di questa texture così com'è. Altri utenti potrebbero voler rendere il suono più percussivo. Possiamo farlo utilizzando l'inviluppo dell'Oscillatore D per cambiare l'intensità di FM nel corso del tempo.

Comincia impostando il livello del /Sustain/ a -inf (cioè disattivato):
SustainOff.tif

Quindi, regola il tempo di /Decay/ secondo il tuo gusto:
DecayToTaste.tif

Per ottenere un suono percussivo, tipo hard sync di un oscillatore analogico, prova un'impostazione di 3.11 secondi.

$Comment --------------------------------------------------------------------------------
$Page Il tocco finale
$TargetName The Finishing Touches

Con tutti e quattro gli oscillatori in funzione e l'aggiunta di FM, potresti trovare che la patch stia cominciando a "clippare". Se così fosse, prova a ridurre il livello d'uscita con la manopola /Volume:/
VolumeDown.tif
Come tocco finale proviamo a domare alcune delle frequenze alte più aspre con un filtro passa-basse.

Attiva il modulo del filtro nella shell tramite il tasto quadrato posto sul suo lato sinistro.
FilterOnLead.tif

Imposta la frequenza di taglio /Freq/ a 2 kHz. Ciò contribuirà ad ammansire il suono e a renderlo più collocabile in certi tipi di mix.
FilterCutoff.tif

Abbiamo lasciato il filtro impostato su /Low 12dB,/ ma puoi anche sperimentare gli altri tipi di filtro scegliendoli nel selettore.
FilterChooser.tif

$Comment --------------------------------------------------------------------------------
$Page ...Infine
$TargetName ... and Finally

Ecco fatto: ora conosci i concetti essenziali che sottendono la creazione di suoni di lead ibridi analogico-FM usando i quattro oscillatori, le opzioni di modulazione, i filtri multimodali e qualche extra, come il glide, di Operator. Per ulteriori esperimenti, prova a cambiare l'impostazione /Coarse/ dell'Oscillatore D o a passare all'Algoritmo undici, che rimuove la FM offrendoti quattro oscillatori paralleli per timbri analogici davvero corposi. Tratteremo gli usi dell'Algoritmo undici in modo più approfondito nella lezione successiva, sulla generazione di suoni di pad (disponibile tramite il menu /Aiuto/ ).

Ricorda che la Finestra Info è una grande risorsa in grado di fornire una breve descrizione di qualsiasi parametro di Operator. Puoi sempre mostrarla o nasconderla cliccando sul pulsante triangolare nell'angolo in basso a sinistra dello schermo.
LeadInfoView.tif

$Comment Status: Translate
$Comment Translation Status: Up-to-date