$Page Creazione di una patch di Basso
$TargetName Creating a Bass Patch
$ListInTocForProduct 40

Ora che hai una migliore comprensione delle potenzialità sonore di Operator, creiamo un suono personalizzato di basso. Come scoprirai presto, l'approccio ibrido di Operator alla sintesi è in grado di fornire qualsiasi sonorità, da tonanti suoni in stile analogico alle più insolite sfumature metalliche.

Divider.tif
*Nota:* questa lezione è accompagnata da un Live Set col quale interagirai procedendo. $Link Clicca qui <Set:/Sets/OP-Default Set.als> per caricare il Live Set.
Divider.tif

Come per le altre lezioni di Operator, puoi ottenere una migliore visione dello strumento nella /Vista Traccia./ Richiudi la /Finestra Info/ cliccando sul pulsante Mostra/Nascondi nell'angolo in basso a sinistra dello schermo.
HideInfoBass.tif

Divider.tif
/Nota:/ poiché in questo tutorial produrremo suoni di basso, sarà opportuno suonare nelle primissime ottave della tastiera. Sui dispositivi più piccoli, si consiglia di trasporre la tastiera di un'ottava o due verso il basso per ottenere la giusta gamma di suoni.

Se stai utilizzando la tastiera del computer, puoi trasporre su e giù usando i tasti Z e X. Per questa lezione consigliamo C2 - C3.
Divider.tif

$Comment --------------------------------------------------------------------------------
$Page Scelta dell'Algoritmo
$TargetName Choosing an Algorithm

Operator usa degli /algoritmi/ per configurare le combinazioni di modulazione FM dei suoi quattro oscillatori. Ogni algoritmo ha un proprio carattere e dei propri vantaggi. Ad esempio, i primi otto algoritmi sono ottimali per le trame FM avanzate, mentre i restanti tre algoritmi sono particolarmente adatti per le patch ibride e in stile analogico sottrattivo.

Per accedere agli algoritmi seleziona la sezione globale della shell, in modo che sia evidenziata come illustrato:
GlobalSectionBass.tif
Gli algoritmi appariranno nella parte superiore del display di Operator.

L'algoritmo di default di Operator è il primo, che configura gli oscillatori in modo che D moduli C, C moduli B e B moduli A.
Algorithms.tif
Con questa configurazione, cambiando il /Livello/ dell'Oscillatore A si controlla il /volume,/ mentre cambiando il /Livello/ degli altri oscillatori si controlla l'intensità di FM (modulazione di frequenza), modificando così il /timbro/ del suono.

$Comment --------------------------------------------------------------------------------
$Page Intonazione e Livelli
$TargetName Tuning and Levels

Poiché l'Oscillatore B sta modulando l'Oscillatore A, aumentane lentamente il controllo /Level/ fino a -6dB mentre suoni per sentire l'effetto della modulazione:
OscBLevelBass.tif
Nota come il timbro cambi mentre aumenti il valore. I livelli più alti aggiungono più armoniche al suono.

Ora regola l'intonazione /Coarse/ (grezza) dell'Oscillatore B. Ogni valore di questo controllo crea una serie di armoniche completamente diversa, offrendoti una vasta gamma di opzioni tonali. Le impostazioni più alte spesso conferiscono una trama sonora più dura e brillante.

Dopo aver sperimentato un po', imposta il valore di intonazione /Coarse/ a 0.5 e quello di /Level/ a -20dB:
OscBLevelAndCoarse.tif
Suonando nelle ottave più basse ora sentirai un ricco timbro di basso, che ricorda un basso elettrico.

/Suggerimento:/ potresti trovare comodo e rapido cliccare sui controlli di Operator e digitare i valori, anziché utilizzare il mouse per effettuare le impostazioni.

$Comment --------------------------------------------------------------------------------
$Page Aggiunta di Modulazione FM
$TargetName Adding FM Modulation

Ora usiamo gli altri oscillatori per migliorare questo timbro.

L'Oscillatore C aggiunge modulazione FM all'Oscillatore B, perciò fai qualche prova sperimentando diversi valori di livello e di intonazione dell'Oscillatore C. Nota ancora una volta che i valori più alti di intonazione /Coarse/ aggiungono colorazioni digitali in alta frequenza. (Ricorda che dovrai aumentare il /Livello/ dell'Oscillatore C prima di poterne sentire i cambiamenti di intonazione).

Una volta fatte le tue esplorazioni, imposta il valore di /Coarse/ a 12 e quello di /Level/ a -30dB:
OscCLevelBass.tif

$Comment --------------------------------------------------------------------------------
$Page Uso degli Inviluppi
$TargetName Using Envelopes

Per dare al suono un po' di animazione timbrica, facciamo qualche esperimento con /l'inviluppo/ dell'Oscillatore C, che cambierà il livello di modulazione del suono da parte dell'oscillatore nel tempo, quando tieni premuto ciascun tasto.

Con l'Oscillatore C ancora selezionato nella shell, imposta il livello di /Sustain/ (Sostegno) a -21 dB:
Sustain-21.tif
I valori di /Decay/ (Decadimento) più brevi aggiungono un po' di scatto all'attacco del suono. I valori più lunghi permettono alle armoniche di sfumare lentamente quando le note sono tenute. Prova diversi valori del parametro /Decay/ per sentire la differenza.

Proviamo ad usare un tempo di /Decay/ di 397 ms:
Decay397.tif

$Comment --------------------------------------------------------------------------------
$Page Uso della Velocity per creare Dinamica
$TargetName Using Velocity to Create Dynamics

Possiamo dare alla nostra esecuzione un feeling più dinamico, facendo in modo che il volume del suono risponda alla velocity delle note.

Torna all'Oscillatore A, cliccandolo nella shell...
OscABass2.tif
...poi impostane il parametro /Vel>Level/ a 75%, come illustrato:
VelocityLevel.tif
Ora il suono risponderà dinamicamente alla tua esecuzione.

$Comment --------------------------------------------------------------------------------
$Page Aggiunta di Elementi Disarmonici
$TargetName Adding Inharmonic Elements

A questo punto abbiamo creato un classico suono di basso FM, adatto per una grande varietà di generi musicali. Ora proviamo a trasformare questo suono di basso in qualcosa di molto diverso.

Imposta l'intonazione /Coarse/ dell'Oscillatore B a 1 e l'intonazione /Fine/ a 500. Questo cambierà il carattere del suono, rendendolo più metallico tramite l'aggiunta di elementi disarmonici.
OscBCoarseFine.tif
Ora aumenta il /Level/ a -7 dB, in modo da poter sentire meglio l'oscillatore:
IncreaseLevel.tif
Puoi fare ulteriori esperimenti attivando e disattivando l'Oscillatore C, cliccandone l'icona "C" nella shell, come illustrato:
CIcon.tif
Nota come la trama del suono cambi a seconda che l'Oscillatore C stia modulando l'Oscillatore B o meno.

Analogamente, cliccando sulle icone A, B e D si disattiveranno (o riattiveranno) gli altri oscillatori di Operator.

Prima di proseguire alla pagina successiva, assicurati che tutti e quattro gli oscillatori siano riattivati.

$Comment --------------------------------------------------------------------------------
$Page Controllo di Volume e Inviluppo
$TargetName Volume and Envelope Control

Possiamo plasmare questo suono metallico in qualcosa di più percussivo, usando l'inviluppo dell'Oscillatore B.

In primo luogo, assicurati che l'Oscillatore B sia selezionato nella shell:
OscBBass.tif
Regoliamo il /Decay/ a 1.44 e il /Sustain/ a -inf dB:
MetallicOscB.tif
Questa patch può ora facilmente distorcere quando suonata, per cui riduci il volume generale del suono con il controllo globale /Volume/ a circa -20 dB:
Volume20.tif

$Comment --------------------------------------------------------------------------------
$Page La sezione Filtro
$TargetName The Filter Section

Ora che hai creato qualche suono di basso e hai un'idea di come funziona la sintesi FM, aggiungiamo un tocco di filtraggio.

Dobbiamo innanzitutto attivare la sezione del Filtro, cliccando sulla casella posta immediatamente sotto la parola "Filter", come illustrato:
FilterOnBass.tif

Una volta attivato il Filtro, regoliamo la manopola /Freq/ (Frequenza) facendo una prima un'escursione dal valore più basso a quello più alto, per poi impostare il valore a 500 Hz:
AFreqyKnob.tif

$Comment --------------------------------------------------------------------------------
$Page Frequenza di Taglio e Risonanza
$TargetName Cutoff and Resonance

Puoi ulteriormente accentuare il comportamento del filtro regolando la manopola /Res/ (Risonanza).

Prova a suonare e a portare la manopola /Res/ dalla sua regolazione più bassa a quella più alta, lasciandola infine a 7.0:
ResTo7.tif
Alti valori di risonanza enfatizzano la frequenza di taglio, conferendo al suono un classico carattere elettronico.

Ascoltiamo come questa alta impostazione di risonanza agisca sulle frequenze di taglio, ruotando la manopola /Freq/ da sinistra a destra, e impostandola infine a 1.9 kHz:
Cutoff19.tif
Possiamo confrontare rapidamente il suono con o senza filtro disattivando la sezione del filtro:
FilterOff.tif
Riattivando il filtro, possiamo aggiungere dinamica alla sua risposta impostando il parametro /Freq<Vel/ a 75% (dovrai usare una tastiera dinamica - cioè sensibile alla velocity - per sentire questo effetto):
DynamicFilter.tif

$Comment --------------------------------------------------------------------------------
$Page ...Infine
$TargetName ... and Finally

Combinando un sistema di flessibili configurazioni di modulazione FM con i filtri classici, Operator ti permette di scegliere tra una vasta gamma di opzioni di sintesi per generare suoni di basso (o qualsiasi altro suono). Nella prossima lezione esploreremo la capacità di Operator di creare suoni incisivi di batterie elettroniche analogiche.

Ricorda che la Finestra Info è una grande risorsa in grado di fornire una breve descrizione di qualsiasi parametro di Operator. Puoi sempre mostrarla o nasconderla cliccando sul pulsante triangolare nell'angolo in basso a sinistra dello schermo.
BassInfoView.tif

$Comment Status: Translate
$Comment Translation Status: Up-to-date