$Page Introduzione a Operator
$TargetName Introducing Operator
$ListInTocForProduct 40

OperatorLogo.tif

/Benvenuto in Operator!/

Operator è un potente strumento che offre un'eclettica gamma di possibilità sonore e di ispirazioni musicali agli utenti di Ableton Live. Fedele alla filosofia Ableton, Operator invita alla creatività attraverso una fusione di profondità e di usabilità, permettendo di creare rapidamente anche i suoni più complessi.

Bassi vigorosi, lead svettanti, effetti ritmici, pad avvolgenti e persino classici effetti di percussioni analogiche si trovano tutti nella tavolozza di trame sonore di Operator. Ma, soprattutto, Operator è completamente integrato nell'ambiente di Live, perciò ogni parametro può essere automatizzato o eseguito in tempo reale tramite la vasta gamma di opzioni di controllo di Live.

In questa lezione visiteremo la stimolante interfaccia e le potenti funzionalità creative di Operator, scorreremo alcuni dei suoi preset musicali e ci immergeremo in alcune tecniche di editing rapido. Nelle successive lezioni di Operator imparerai a creare una grande varietà di suoni da zero.


Divider.tif
*Nota:* questa lezione è accompagnata da un Live Set col quale interagirai procedendo. $Link Clicca qui <Set:/Sets/OP1-Intro Operator.als> per caricare il Live Set.
Divider.tif


Clicca sul pulsante /Pagina succ./ qui sotto per procedere.

$Comment --------------------------------------------------------------------------------
$Page Topografia dello Strumento: la Shell
$TargetName Instrument Geography: The Shell

Operator combina la sintesi /FM/ (modulazione di frequenza) con le sintesi sottrattiva e additiva classiche, con il filtraggio multimodale e con le ampie capacità di modulazione; il tutto attraverso un'interfaccia intuitiva e facile da usare. L'interfaccia è progettata per fornire l'accesso istantaneo ai parametri più importanti, ripartiti nelle otto sezioni della /shell,/ sul lato sinistro e destro dello strumento:
TheShell.tif

Il lato sinistro della shell viene utilizzato per selezionare e controllare ognuno dei quattro oscillatori unici di Operator:
OscSection.tif

Ogni oscillatore offre una vasta gamma di forme d'onda preimpostate, che includono un certo numero di forme sinusoidali, a dente di sega, quadre, triangolari e rumore. Queste di forma d'onda possono essere modificate utilizzando una modalità di editing che permette di regolarne l'ampiezza delle parziali, portando la tavolozza sonora di Operator al di là delle usuali limitazioni della sintesi FM. Gli oscillatori di Operator possono essere usati in parallelo, permettendo la creazione dei classici suoni dei synth analogici, oppure possono essere configurati in una varietà di algoritmi di modulazione per potenti effetti di sintesi FM.

$Comment --------------------------------------------------------------------------------
$Page Sezioni LFO, Filtro, Pitch e Global
$TargetName LFO, Filter, Pitch and Global Sections

Il lato destro della shell contiene i controlli utilizzati per modellare ulteriormente il suono:
OtherSections.tif

L'LFO dispone di una serie di forme d'onda ed è in grado di funzionare anche a frequenze udibili, permettendogli di essere usato come quinto oscillatore. Può modulare gli oscillatori e il filtro, così come una destinazione secondaria. Il filtro risonante multimodale rende semplice la modellazione del suono e comprende 14 diversi tipi di filtro. L'inviluppo di pitch può modulare ciascun oscillatore e l'LFO e, come l'LFO, può modulare una destinazione secondaria. I controlli globali /Time/ (Tempo) e /Tone/ (Timbro) sono esclusivi di Operator: li esploreremo in profondità più avanti in questa lezione.

Divider.tif
/Nota:/ se non hai abbastanza spazio nella Vista Traccia per visualizzare l'intero dispositivo, puoi cliccare sul pulsante triangolare nell'angolo in basso a sinistra per nascondere la Finestra Info:
HideInfoIntro.tif


$Comment --------------------------------------------------------------------------------
$Page Topografia dello Strumento: il Display
$TargetName Instrument Geography: The Display

Per perfezionare il suono possiamo accedere ai parametri avanzati di ogni sezione, nel /display/ centrale.
Display.tif

Se modifichi uno dei parametri della shell, il display mostra automaticamente i dettagli della sezione attiva correntemente. Il display mostra i parametri come la forma d'onda dell'oscillatore, gli inviluppi degli oscillatori, l'LFO, il filtro e il pitch, le impostazioni avanzate di modulazione e, nel caso della sezione globale, gli importantissimi /algoritmi di combinazione degli oscillatori./
LotsOfSections.tif

Procedi e clicca su ciascuna delle otto sezioni di Operator per vedere come funziona il display.

$Comment --------------------------------------------------------------------------------
$Page Primi Passi
$TargetName Getting Started

Per consentirti di cominciare, Operator viene fornito con una vasta gamma di /preset,/ creati da sound designer di fama mondiale. Puoi accedere ai preset cliccando sul pulsante di /Sostituzione Dinamica/ nell'angolo superiore destro dello strumento:
HotSwap.tif

Questo pulsante collegherà Operator con i suoi preset nel Browser dei Dispositivi, consentendoti di navigarli e ascoltarli rapidamente. Puoi caricare i preset facendo doppio clic sul preset desiderato oppure premendo il tasto *Invio* per caricare quello correntemente selezionato. Ogni preset può essere modificato e personalizzato per seguire il tuo stile di esecuzione e i tuoi gusti musicali.
HotSwapPresets.tif

Divider.tif
*Suonare Operator:* puoi suonare Operator usando una tastiera MIDI collegata o la tastiera del computer. In quest'ultimo caso, puoi cambiare le ottave con i tasti *Z* e *X* e la velocity con i tasti *C* e *V.* Per sfruttare l'espressività dei preset di Operator ti consigliamo di usare una tastiera MIDI reale.

Puoi trovare le istruzioni sulla configurazione della tastiera per l'utilizzo con Live nella lezione $Link Collegamento dei Controller MIDI <Lesson:Builtin/3-Hardware Setup Category/3-Connecting MIDI Controllers>.

Ulteriori informazioni su come gli strumenti e il MIDI lavorino in Live sono disponibili nella lezione $Link Suonare gli Strumenti Software <Lesson:Builtin/1-Live Basics Category/4-Playing Software Instruments>.

$Comment --------------------------------------------------------------------------------
$Page I Preset
$TargetName About the Presets

Per avere un'idea della varietà di suoni che puoi generare con Operator, proviamo alcuni preset:

-> *Keys-Road Well Travelled* è un classico piano elettrico FM.
KeysRoadsWellTravelled.tif

-> *Lead-Minor 7th* utilizza tutti e quattro gli oscillatori in parallelo per creare un accordo analogico da "dito singolo", che glissa dolcemente da un tasto all'altro.

-> *Strings-Saw Strings* è un classico suono di archi in stile analogico, con un effetto chorus generato da una leggera stonatura degli oscillatori. Si noti che non ci sono effetti aggiunti: ogni aspetto del suono è generato usando la flessibile architettura di sintesi di Operator.

-> *Rhythmic-Sync To Slave* è una patch permeante di synth che dimostra la flessibilità degli inviluppi di Operator nella creazione di ritmi percussivi e timbrici sincronizzati al tempo.
SyncToSlave.tif

-> *Smack Kick* è un preset che utilizza gli inviluppi di pitch e di filtro di Operator per creare un suono di percussione elettronica marcata.

Questo è solo un piccolo assaggio della flessibilità di Operator nella creazione di molti tipi di trame sonore. Dal digitale all'analogico all'emulazione elettro-meccanica, c'è un vasto assortimento di suoni celato all'interno di questo sintetizzatore.

$Comment --------------------------------------------------------------------------------
$Page Editing dei Suoni: Time e Tone
$TargetName Editing Sounds: Time and Tone

Scaviamo più a fondo nelle potenti funzionalità di Operator. Puoi rapidamente modificare e personalizzare i preset di fabbrica con i parametri /Time/ (Tempo) e /Tone/ (Timbro), così come con le funzioni di sintesi più familiari, come il filtraggio.

Prima di tutto, esploriamo il controllo Time, in basso a destra nella shell, che allunga o accorcia i segmenti d'inviluppo di Operator, consentendoti di modificare un suono da percussivo a fluente, o viceversa. Il controllo Time è unico, in quanto mette tutti i sette inviluppi di Operator sotto il controllo di una singola manopola.

Comincia selezionando il preset *Pad-PPG Bell* dalla $Link cartella *Synth Pad* <BrowseLibraryPresets:/Instruments/Operator/Synth Pad> di Operator:
PPGBell.tif

Questo suono ha caratteristiche di chime digitale con un ricco feeling analogico.

Ora aumenta il parametro Time a *77%* e suona alcune note:
TimeParameter.tif

Questo cambierà il carattere del suono in vari modi: l'attacco sarà ammorbidito, il decadimento allungato e il tempo di rilascio aumentato in modo che il suono sfumi in un arco di tempo lungo.

Ora riduci il parametro Time a *-100%:*
TimeMinus100.tif

Questo darà al suono un feeling più percussivo, adatto alle melodie e come lead.

$Comment --------------------------------------------------------------------------------
$Page Il parametro Time più da vicino
$TargetName More on the Time Parameter

Il parametro Time a volte può creare forti cambiamenti nella trama generale di un suono. Ad esempio, seleziona il preset *Bass-Dangerously Deep* dalla $Link cartella *Synth Bass* <BrowseLibraryPresets:/Instruments/Operator/Synth Bass> di Operator e suona un paio di note:
BassDangerouslyDeep.tif

Ora accorcia Time a *-100%* e prova nuovamente il suono:
TimeMinus100.tif

Riducendo i tempi di inviluppo abbiamo conferito un maggiore impatto a questo suono di basso: suonato sulle note basse, infatti, potrebbe quasi funzionare da cassa.

Ora prova l'impostazione opposta: aumenta il parametro Time a *100%:*
TimePlus100.tif

Mentre tieni la nota, fai caso al carattere molto più brillante del decadimento lungo. La manopola Time può cambiare completamente il timbro di un suono!

$Comment --------------------------------------------------------------------------------
$Page Trasformazione dei suoni con Tone
$TargetName Transforming Sounds with Tone

Operator include anche un controllo globale innovativo chiamato /Tone,/ che consente profondi cambiamenti nel carattere o timbro di un suono. La manopola Tone è un altro modo rapido ed efficace per modificare una patch.

Seleziona il preset *Mallets-Real Luxury Vibes* dalla $Link cartella *Mallets* <BrowseLibraryPresets:/Instruments/Operator/Mallets> di Operator e suona alcune note:
MalletsRealLuxuryVibes.tif

Ora riduci Tone a *0.0%* e suona le stesse note o una loro variazione nella stessa gamma:
ToneControl.tif

Nota come il suono sia molto più in sordina, sebbene ancora abbastanza percussivo.

Aumentando Tone a *100%* si enfatizzano gli aspetti "tipo campana" FM caratteristici di questo preset:
TonePlus100.tif

$Comment --------------------------------------------------------------------------------
$Page Trasformazione dei suoni con Tone, Parte 2
$TargetName Transforming Sounds with Tone, Part 2

Proviamo a cambiare Tone in un altro preset di Operator: seleziona *Ambient-Magenta Synth* dalla $Link cartella *Ambient and Evolving* <BrowseLibraryPresets:/Instruments/Operator/Ambient and Evolving> di Operator e prendi confidenza col carattere generale di questa patch suonando alcune note:
AmbientMagentaSynth.tif

Aumenta il valore di Tone e ascolta come il suono diventi aspro e intenso:
TonePlus100.tif

Riduci il valore di Tone a *0,0%* e ascolta come il suono diventi molto più morbido:
ToneControl.tif

E' importante notare che il parametro Tone ha un effetto più pronunciato sulle patch con una forte componente FM. Su alcune patch, invece, la manopola Tone avrà poco o nessun effetto.

Sperimenta diversi preset per vedere quali patch rispondano alla manopola Tone in modo più significativo.

$Comment --------------------------------------------------------------------------------
$Page Editing dei Suoni: i Filtri
$TargetName Editing Operator Sounds: The Filters

Operator offre anche opzioni estese di /filtraggio/ multimodale per modificare le patch in modo simile alla sintesi analogica tradizionale.

Cominciamo a provare i filtri selezionando il preset *Pad-Soft Jupiter* dalla $Link cartella *Synth Pad* <BrowseLibraryPresets:/Instruments/Operator/Synth Pad> di Operator. Questa patch è caratterizzata da timbri caldi e smorzati:
PadSoftJupiter.tif

Il carattere morbido di questa patch è stato creato utilizzando un filtro passa-basse, con una bassa frequenza di taglio e una risonanza moderata.

Aumentando la frequenza di taglio del filtro il carattere diventa più brillante. Prova a farlo e nota come si conferisca più presenza lasciando passare frequenze più alte nel segnale:
FilterCutoff.tif

Da qui, possiamo abbassare un po' la frequenza di taglio e aumentare la risonanza. Questo darà al suono un feeling un po' più elettronico enfatizzando la frequenza di taglio:
FilterCutoffAndQ.tif

Per visualizzare e regolare rapidamente sia la frequenza di taglio sia la risonanza, imposta l'area del display del filtro affinché mostri questi parametri, cliccando sul pulsante /Filter:/
FilterDisplay.tif

I parametri che abbiamo visto finora sono un ottimo modo per personalizzare rapidamente un suono preimpostato.


$Comment --------------------------------------------------------------------------------
$Page E Ora...
$TargetName And Now...

Attraverso questa serie di lezioni tratteremo la maggior parte delle funzioni di Operator. Tuttavia, per soddisfare la tua curiosità, Operator fa pieno uso della Finestra Info di Live, permettendoti di scoprire la funzione di ogni manopola, pulsante e/o parametro non appena lo sorvoli col cursore del mouse. Se non l'hai già fatto, provalo adesso su alcune funzioni.
IntroInfoView.tif

Ricorda che se hai nascosto la Finestra Info all'inizio della lezione puoi mostrarla nuovamente usando lo stesso pulsante:
HideInfoIntro.tif

Ora che conosci le basi, sei pronto per approfondire gli strumenti di programmazione di Operator. Le lezioni successive ti condurranno passo-passo attraverso il processo di creazione di suoni di basso, batteria, lead, pad e trame ritmiche, in modo da renderti subito in grado di creare i tuoi suoni personalizzati da zero.

Nella prossima lezione di Operator, $Link Creazione di una patch di Basso <Lesson:Builtin/7-Operator Category/OP2-Bass Sounds>, creerai il tuo primo suono con Operator!

Mentre esplori le possibilità, potresti essere interessato alla consultazione del capitolo "Guida degli Strumenti di Live" del $Link Manuale di Riferimento <Manual>, che contiene una sezione dettagliata su Operator. Il manuale è sempre accessibile tramite il menu /Aiuto/ del programma.

$Comment Status: Translate
$Comment Translation Status: Up-to-date