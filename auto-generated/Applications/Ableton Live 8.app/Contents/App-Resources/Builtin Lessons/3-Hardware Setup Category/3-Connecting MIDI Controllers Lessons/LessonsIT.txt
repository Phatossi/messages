$Page Collegamento dei Controller MIDI
$TargetName Connecting MIDI Controllers

Live consente un controllo agevole di quasi tutta la propria interfaccia tramite tastiere e superfici di controllo MIDI esterne. Questa lezione ti mostrerà come impostare i tuoi controller MIDI per suonare gli strumenti software o per aggiungere un controllo remoto tattile alla tua esperienza con Live.

Questa lezione presuppone che la tua tastiera MIDI o la tua superficie di controllo utilizzi una /porta USB/ per comunicare con il computer. Se ha solo prese MIDI e nessuna porta USB, allora avrai bisogno anche di una /interfaccia MIDI/ esterna a cui collegarla.

Prima di cominciare, verifica che la tua tastiera o la tua superficie di controllo MIDI esterna sia collegata al computer e accesa.

*Nota per gli utenti Windows:* i dispositivi USB devono essere collegati e riconosciuti dal sistema operativo /prima/ di lanciare Live.

-> Per apprendere specificamente come configurare le /tastiere MIDI,/ clicca sul pulsante /Pagina succ./ qui sotto.
-> Per apprendere specificamente come configurare le /superfici di controllo MIDI,/ $Link clicca qui <GotoPage:Connecting MIDI Control Surfaces>.


$Comment --------------------------------------------------------------------------------
$Page Collegamento di Tastiere MIDI
$TargetName Connecting MIDI Keyboards

Puoi suonare gli strumenti software di Live piuttosto naturalmente utilizzando la tua tastiera MIDI. Questa sezione della lezione ti aiuterà a configurare Live in modo che le note suonate sulla tua tastiera MIDI raggiungano lo strumento di tua scelta.

Apri le Preferenze di Live tramite il menu /Live/ (Mac OS X) o /Opzioni/ (Windows), quindi clicca sulla scheda /MIDI/Sync:/
MidiSyncTab.tif


$Comment --------------------------------------------------------------------------------
$Page Impostazione della Tastiera MIDI
$TargetName MIDI Keyboard Setup

Se tutto è collegato correttamente, dovresti vedere una o più voci relative alla tua tastiera nella sezione /MIDI Ports/ della scheda MIDI/Sync. Potrebbe essere necessario scorrere l'elenco per visualizzare tutte le porte disponibili.
MidiPorts.tif

In questo elenco vengono visualizzate le porte sia di /entrata/ che di /uscita,/ se disponibili. Poiché siamo interessati a portare le note della tua tastiera /dentro/ a Live, ci concentreremo solo sulle porte di entrata.

Imposta l'interruttore /Traccia/ della porta d'entrata della tua tastiera su *Sì:*
MidiInputTrackButton.tif

Le altre due colonne abilitano la porta per la sincronizzazione MIDI e per il $Link controllo remoto <GotoPage:Connecting MIDI Control Surfaces> degli elementi dell'interfaccia di Live. A questo punto puoi chiudere la finestra delle Preferenze.

Puoi verificare se la tua tastiera MIDI stia comunicando con Live premendone un tasto: la /spia di Ricezione (Tracce MIDI)/ lampeggia ogni volta che riconosce messaggi MIDI in arrivo.
MidiInputIndicator.tif


$Comment --------------------------------------------------------------------------------
$Page Impostazione delle Traccia MIDI
$TargetName MIDI Track Setup

Gli strumenti software di Live e i relativi preset sono accessibili tramite il /Browser dei Dispositivi:/
DeviceBrowser.tif

Gli strumenti vengono suonati dalle tracce MIDI di Live. Ora, usa il comando *Inserisci Traccia MIDI* del menu Crea per aggiungere una nuova traccia MIDI al tuo Live Set. Mentre la traccia è selezionata, puoi aggiungerle uno strumento semplicemente facendo doppio clic su un preset nel Browser dei Dispositivi.
ClickPreset.tif

Lo strumento apparirà nella Vista Traccia, ai piedi della finestra dell'applicazione:
InstrumentInTrackView.tif


$Comment --------------------------------------------------------------------------------
$Page Armare la Traccia
$TargetName Arming the Track

Infine, /arma/ la traccia attivandone il pulsante /Arma./ Questo permette alla traccia di ricevere le note MIDI che tu suoni.
TrackArmed.tif

Questo è tutto ciò che serve! Ora puoi esplorare liberamente gli strumenti e i preset di Live. Fortunatamente, Live si ricorderà le impostazioni delle tue porte MIDI, così, d'ora in poi, sarai pronto a suonare.

Se ad un certo punto vuoi registrare le tue performance, devi innanzitutto attivare il pulsante della /Registrazione Globale/ nella Barra di Controllo:
GlobalRecordRec.tif

Quindi, clicca sul pulsante /Play/ per avviare la registrazione:
TransportPlayRec.tif

Per fermare la registrazione clicca sull'adiacente pulsante /Stop:/
TransportStopRec.tif

La registrazione MIDI è descritta in dettaglio nella lezione $Link Suonare gli Strumenti Software <Lesson:Builtin/1-Live Basics Category/4-Playing Software Instruments>.

Continua la lezione per imparare ad usare la tua tastiera MIDI come superficie di controllo per il controllo remoto dell'interfaccia di Live.


$Comment --------------------------------------------------------------------------------
$Page Collegamento di Superfici di Controllo MIDI
$TargetName Connecting MIDI Control Surfaces

ZeroSLHeader.tif

Questa parte della lezione ti mostrerà come configurare i tuoi controller MIDI per aggiungere un controllo remoto tattile all'interfaccia di Live.


$Comment --------------------------------------------------------------------------------
$Page Mappature Istantanee e Manuali
$TargetName Instant and Manual Mappings

Live utilizza due metodi complementari per interfacciarsi con le superfici di controllo: /Mappature Istantanee/ e /Mappature Manuali./

-> Le Mappature Istantanee estendono il supporto nativo a molte delle superfici di controllo oggi disponibili. Le Mappature Istantanee forniscono un approccio comune al controllo, che, ove possibile, si adatta all'elemento selezionato in Live. Dopo aver completato questa lezione, ti consigliamo di dare un'occhiata alla $Link *Guida delle Superfici di Controllo* <Lesson:Builtin/3-Hardware Setup Category/4-Control Surface Reference>, che descrive in dettaglio come ogni controller supportato nativamente interagisca con Live.

-> Se il tuo controller MIDI non è supportato in modo nativo, può sempre controllare la maggior parte dell'interfaccia di Live attraverso la creazione di mappature manuali. Questo approccio definisce delle mappature fisse tra i parametri di Live e ogni pulsante, manopola, pad o cursore della tua superficie di controllo. Le mappature manuali possono anche essere usate per sovrascrivere le Mappature Istantanee quando entrambi i metodi sono abilitati. Dopo aver completato questa lezione, potrai imparare a $Link creare le tue mappature manuali <Lesson:Builtin/BuiltinLessons/Sub-Lessons/Creating Manual Mappings>.


Apri le Preferenze di Live tramite il menu /Live/ (Mac OS X) o /Opzioni/ (Windows), quindi clicca sulla scheda /MIDI/Sync:/
MidiSyncTab.tif


$Comment --------------------------------------------------------------------------------
$Page Impostazione della Superficie di Controllo
$TargetName Control Surface Setup

La metà superiore della scheda MIDI/Sync definisce fino a sei superfici di controllo supportate nativamente. Il tuo primo passo sarà quello di verificare se la tua superficie di controllo sia supportata in modo nativo, cliccando sul primo selettore della colonna /Superficie di Controllo:/
RemoteSLControlSurface.tif

Seleziona la tua superficie di controllo, se la trovi elencata. In caso contrario, puoi procedere alla pagina successiva per abilitare le mappature manuali.

Dopo aver selezionato la tua superficie di controllo, utilizza i selettori /Entrata/ e /Uscita/ per definire le porte MIDI alle quali è collegata:
RemoteSLPorts.tif

Se il pulsante /Dump/ a destra della porta di uscita diventa abilitato, allora è richiesto uno /scaricamento di preset/ (preset dump) per configurare il controller scelto per l'uso con Live. Dovrai effettuare il dump verso il controller una sola volta, a meno che tu non ne modifichi le impostazioni interne:
RemoteSLDump.tif

*Prima* di cliccare sul pulsante Dump, consulta la documentazione del produttore per assicurarti che il tuo controller sia pronto a ricevere dump di preset in SysEx. Il dump cambierà alcune impostazioni del controller: se in precedenza hai personalizzato queste impostazioni, assicurati di farne una copia di backup prima di cliccare sul pulsante Dump.

A questo punto, le Mappature Istantanee per il tuo controller MIDI sono impostate. Facendo un passo in più, possiamo abilitare l'uso aggiuntivo di mappature manuali.


$Comment --------------------------------------------------------------------------------
$Page Abilitazione delle Mappature Manuali
$TargetName Enabling Manual Mappings

Le mappature manuali tra Live e le tue superfici di controllo si configurano nella metà inferiore della scheda MIDI/Sync. Tutte le porte MIDI disponibili per il tuo computer sono elencate qui. Ogni voce dispone di tre interruttori Si/No: /Traccia, Sync,/ e /Remoto./

Attiva l'interruttore Remoto per ogni porta di /Entrata/ di questo elenco che abbia una superficie di controllo ad essa collegata. Se il supporto nativo per la tua superficie di controllo (vedi pagina precedente) non è disponibile, probabilmente vorrai attivare l'interruttore Remoto anche per le tue porte di /Uscita/ (in modo che Live possa inviare un feedback al controller, se possibile):
MidiInputRemoteButton.tif

L'attivazione dell'interruttore Remoto di una porta di entrata dice a Live di ascoltare i messaggi di controllo MIDI in arrivo su tale porta. Le altre due colonne attivano il dispositivo per la sincronizzazione MIDI e per l'ingresso alle tracce MIDI. Per ulteriori informazioni su questi usi del MIDI con Live, vedi l'inizio di questa lezione e consulta i capitoli "Sincronizzazione e ReWire" e "Assegnazioni ed Entrate/Uscite" del Manuale di Riferimento.

A questo hai predisposto il controllo remoto! La finestra delle Preferenze può essere chiusa. Come prossimo passo verificheremo le tue connessioni, per passare poi ad una tecnica utile per bloccare i controller supportati nativamente.


Divider.tif
*Suggerimento:* se hai sovrascritto le Mappature Istantanee con mappature manuali, puoi tornare facilmente alle Mappature Istantanee disattivando l'interruttore Remoto della rispettiva porta di entrata. Attivando di nuovo l'interruttore le tue mappature manuali verranno ripristinate.
Divider.tif


$Comment --------------------------------------------------------------------------------
$Page Verifica dell'impostazione di Controllo Remoto
$TargetName Verifying Remote Control Setup

Puoi sempre verificare se il tuo controller MIDI stia comunicando con Live muovendone manopole, cursore o tasti. Mentre lo fai, Live riconosce che i messaggi MIDI vengono ricevuti facendo lampeggiare la /spia di Ricezione (Tracce MIDI)/ nell'angolo superiore destro della finestra dell'applicazione:
MidiInputIndicator.tif

Se una manopola, un cursore o un tasto sta controllando in remoto un parametro di Live, la /spia di Ricezione Key/MIDI/ lampeggia quando si ricevono messaggi da tale controllo:
MidiIndicator.tif

La spia immediatamente sotto di essa lampeggia ogni volta che Live invia un feedback ad un controller MIDI. Questo serve a mantenere aggiornati i fader motorizzati e i LED di stato.


$Comment --------------------------------------------------------------------------------
$Page Bloccare le Superfici di Controllo sui Dispositivi
$TargetName Locking Control Surfaces to Devices

La maggior parte delle superfici di controllo native punterà al dispositivo correntemente selezionato nella traccia selezionata. Se una o più di queste superfici di controlli sono attive, noterai una piccola icona nella barra del titolo del dispositivo selezionato. Questa icona si sposta con la selezione:
OperatorHand.tif

Se, tuttavia, desideri controllare un dispositivo specifico con la tua superficie di controllo indipendentemente dal fatto che sia selezionato o meno, puoi /bloccare/ la tua superficie di controllo su tale dispositivo. Per farlo, *$ContextMenu* sulla barra del titolo del dispositivo e seleziona la tua superficie di controllo nella sezione *Blocca su...* del menu contestuale:
OperatorLockMenu.tif

Alcune superfici di controllo non supportano il vincolo ai dispositivi: le voci che le riguardano appaiono disabilitate nel menu di contesto dei dispositivi.

Per sbloccare la superficie di controllo dal dispositivo, è sufficiente ripetere i passaggi sopra indicati. Se blocchi la stessa superficie di controllo ad un dispositivo diverso senza sbloccarlo, la superficie di controllo viene prima sbloccata dal dispositivo al quale era precedentemente vincolata.

Alcune superfici di controllo utilizzano un pulsante per bloccare/sbloccare il dispositivo correntemente selezionato. Se un dispositivo viene bloccato/sbloccato con tale pulsante, Live conferma l'azione con un messaggio nella barra di stato, come illustrato:
RemoteLockingStatus.tif


$Comment --------------------------------------------------------------------------------
$Page Mantenere il Controllo
$TargetName Staying in Control

Live7LessonsNoText.tif

Impostando il controllo remoto, sperimenti uno dei più potenti ed espandibili modi di lavorare con Live. Ti consigliamo di seguire le due lezioni sotto indicate, che ti insegneranno come *usare* le tue nuove abilità!

Accedi in qualsiasi momento alla $Link Guida sulle Superfici di Controllo <Lesson:Builtin/3-Hardware Setup Category/4-Control Surface Reference> di Live per vedere le specificità di funzionamento all'interno di Live di ciascun controller supportato nativamente.

Se hai attivato le mappature manuali, sicuramente vorrai seguire la lezione sulla $Link creazione di mappature manuali <Lesson:Builtin/BuiltinLessons/Sub-Lessons/Creating Manual Mappings>.

$Comment Status: Translate


$Comment Status: Translate
$Comment Translation Status: Up-to-date