$Page Compensazione d'Errore del Driver
$TargetName Driver Error Compensation

In questa lezione configureremo Live per compensare la latenza durante la registrazione audio di sorgenti esterne. Il termine /latenza/ si riferisce al ritardo inevitabile che tutti i segnali audio sperimentano sul loro percorso da e verso il computer.

-> Se non hai già messo a punto le Entrate/Uscite audio di Live completando la lezione $Link Impostazione di Entrate/Uscite Audio <Lesson:Builtin/3-Hardware Setup Category/1-Setting up Audio IO>, devi farlo /prima/ di iniziare questa lezione.

-> Avrai bisogno anche di un /cavo audio/ che possa collegare una uscita della tua interfaccia audio ad uno dei suoi ingressi. Non importa se si tratta di una connessione analogica o digitale, purché sia una connessione /hardware/ reale.

Divider.tif
*Questa lezione è accompagnata da un Live Set col quale interagirai procedendo. Quando sei pronto $Link clicca qui <Set:/Sets/Driver Error Compensation.als> per caricare il Live Set.*
Divider.tif


La compensazione d'errore del driver è rilevante solo in uno scenario di /monitoraggio diretto,/ cioè quando i musicisti in fase di registrazione non ascoltano i propri segnali attraverso il computer.

Non deve essere confusa con la /compensazione di ritardo dei plug-in o PDC/ (plug-in delay compensation). La Compensazione d'errore del driver si occupa dei ritardi dell'interfaccia audio e dei relativi driver. La PDC tratta i ritardi causati dai dispositivi e dai plug-in che hanno bisogno di guardare avanti nel tempo (ad es. processori di dinamica o riverberi a convoluzione) ed è spiegata nel Manuale di Riferimento di Live.

Clicca sul pulsante /Pagina succ./ qui sotto per procedere.


$Page Preparazione
$TargetName Preparations

Questo Live Set presenta due tracce. La prima traccia, *1 Audio,* contiene un singolo suono percussivo che comincia proprio all'inizio del Set. La traccia successiva, *2 Audio,* è vuota. Stiamo per utilizzare questa seconda traccia per ri-registrare l'uscita di Live attraverso una connessione esterna:
AdjustingLatencyLiveSet.tif

Assicurati che l'opzione *Segui* del menu /Opzioni/ sia deselezionata: non vogliamo, né abbiamo bisogno che il display scorra:
FollowOff.tif

Collega un cavo audio dall'uscita 1/2 di Live direttamente all'entrata 1/2 di Live. Non importa se si tratta di una connessione analogica o digitale, è invece importante che si effettui una connessione hardware reale.

Premi la *barra spaziatrice* del computer per eseguire l'Arrangiamento. Il misuratore di livello di *1 Audio* si accende momentaneamente quando il suono percussivo viene riprodotto all'inizio dell'Arrangiamento. Premi nuovamente la *barra spaziatrice* per interrompere la riproduzione.

Esegui di nuovo l'Arrangiamento con la *barra spaziatrice* e osserva il misuratore di livello di *2 Audio:* se la connessione esterna sta funzionando dovresti vedere un segnale anche qui (anche se il meter appare grigio). Se il segnale è troppo forte o troppo debole, regola il /Volume del Master/ (nella traccia Master) e riprova fino a quando il segnale sia circa uguale a quello di *1 Audio.*
TrackTwoMeterAndMasterVolume.tif

Quando hai fatto, ricordati di premere nuovamente la *barra spaziatrice* per interrompere la riproduzione.


$Page Ri-Registrazione
$TargetName Re-Recording

Siamo pronti per registrare l'uscita di *1 Audio* nella traccia *2 Audio.* Prepara Live per la registrazione attivando il pulsante della /Registrazione Globale/ nella Barra di Controllo:
RecordButton.tif

Inizia a registrare premendo la *barra spaziatrice* e termina un attimo dopo premendo la *barra spaziatrice* una seconda volta. La registrazione produrrà una nuova clip nella traccia *2 Audio:*
NewClipInTrackTwo.tif

Fai doppio clic sulla barra del titolo della nuova clip per visualizzarne il contenuto nella /Vista Clip./ Nel /Display del Campione/ dovresti riconoscere il suono percussivo che abbiamo appena registrato da *1 Audio:*
NewClipInClipView.tif

Disattiva l'interruttore /Warp/ della nuova clip. Questo ci permette di regolarne la temporizzazione in millisecondi, anziché in tempi di battuta.
WarpSwitchOff.tif

Se osservi attentamente la forma d'onda della clip - ingrandendola, se necessario - puoi vedere che il suono percussivo inizia un po' dopo l'inizio del campione (se non fosse così, tanto meglio per te, in quanto non devi fare nient'altro! Ti suggeriamo di continuare comunque la lezione per stare più al sicuro):
KickHitLate.tif

Idealmente, in questo caso non dovrebbero esserci ritardi, poiché abbiamo cominciato a registrare all'inizio dell'Arrangiamento, proprio dove si trova il suono percussivo di *1 Audio.* Nel mondo reale, tuttavia, si incappa sempre in una certa quantità di ritardo quando si entra e si esce dal computer.


$Page Regolazione dei Valori
$TargetName Adjusting Values

Ci accingiamo a compensare il /marcatore di inizio/ della clip, in modo che la clip cominci esattamente nello stesso punto del suo contenuto. Clicca nel campo /Start/ più a destra (che attualmente rappresenta i millisecondi), quindi premi il tasto freccia *su* più volte per aumentarne il valore:
StartMarkerField.tif

Quando esegui questa operazione, il marcatore di inizio della clip si sposta verso destra e la forma d'onda che vedi in *2 Audio* scorre verso sinistra. Ad un certo punto, la forma d'onda del campione originale del suono percussivo di *1 Audio* e la forma d'onda della copia registrata in *2 Audio* si allineeranno:
BothClipsAlign.tif

Una volta allineate le forme d'onda, prendi nota del valore del campo Start, quindi apri le Preferenze di Live tramite il menu /Opzioni/ (PC) o /Live/ (Mac).

Seleziona la scheda /Audio,/ quindi immetti nel campo /Compensazione d'errore del Driver/ il valore che hai annotato. Puoi anche trascinare il valore con il mouse oppure utilizzare i tasti freccia *su* e *giù* della tastiera del computer per un controllo più preciso:
ErrorCompensation.tif

A questo punto abbiamo stabilito quanti millisecondi "rubi" il driver dell'interfaccia audio e ne abbiamo informato Live, in modo che d'ora in poi possa compensare la latenza nelle nostre registrazioni.


$Page Verifica della Latenza Complessiva
$TargetName Verifying the Overall Latency

Verifichiamo il nostro lavoro. Seleziona la clip della traccia *2 Audio* cliccandone la barra del titolo, quindi premi il tasto *Canc* per rimuovere la clip.

Registriamo un altro passaggio: attiva di nuovo il pulsante della Registrazione Globale, quindi premi la *barra spaziatrice* due volte. Voilà, la forma d'onda della nuova clip si allinea all'originale, senza alcun aggiustamento manuale:
TheProof.tif

Wow! Fortunatamente Live ora si prenderà cura delle latenze e tu non dovrai più preoccupartene, a meno che non cambi l'hardware audio. Segue ora un po' di teoria, che puoi anche saltare!


$Page Latenza - Un po' di teoria
$TargetName Latency - Some Theory

*Cosa si ottiene con l'impostazione della Compensazione d'Errore del Driver e perché è necessaria?*

Immagina di stare registrando un batterista con Live. Il batterista suona assieme al metronomo di Live o alla musica del Live Set. Il monitoraggio è disattivato nelle tracce che stai registrando. Il segnale che Live riceve dal batterista è in ritardo rispetto alla base temporale di Live a causa della "latenza" che si verifica nell'hardware audio: vale a dire il tempo che il segnale del metronomo o della musica impiega ad arrivare da Live alle casse acustiche o alle cuffie (e quindi alle orecchie del batterista), più il tempo che i segnali della batteria impiegano ad arrivare dai microfoni a Live.

Live compensa queste latenze spostando i campioni registrati avanti nel tempo della song. Per farlo, deve disporre di informazioni precise sulle latenze d'ingresso e d'uscita effettive del sistema. Purtroppo, il valore di latenza riferito al software dai driver degli hardware audio non è sempre perfettamente accurato. L'impostazione della Compensazione d'Errore del Driver è un modo per informare Live su eventuali deviazioni rispetto ai valori riferiti.


*Perché è importante tenerne conto solo quando il monitoraggio è disattivato?*

Supponiamo che il monitoraggio sia attivato e che il batterista indossi delle cuffie chiuse, attraverso le quali possa ascoltare sia il metronomo, sia la propria esecuzione. Si applicano le stesse latenze e il batterista sta, di fatto, ascoltando il risultato della propria esecuzione in ritardo. Se le latenze sono sufficientemente basse (pochi millisecondi) il batterista compenserà le latenze colpendo la batteria un po' prima e i campioni registrati saranno a tempo con la base temporale di Live.

$Comment Status: Translate
$Comment Translation Status: Up-to-date