$Page Uso di APC40
$TargetName Using the APC40
APC40.tif

/APC40/ (Ableton Performance Controller) è un controller dedicato per Ableton Live, progettato dallo stesso team responsabile della serie di prodotti-icona MPC di Akai Professional. Questa lezione ti aiuterà a configurare il tuo APC40 e ti introdurrà alle sue capacità.

$Link Clicca qui <Set:/Sets/APC40 Demo.als> per lanciare un Live Set col quale puoi lavorare durante l'apprendimento di APC40. Poi clicca sul pulsante /Pagina succ./ ai piedi di questa pagina per procedere oppure clicca sui seguenti link per accedere rapidamente alle specifiche sezioni della lezione:

-> $Link Collegamento di APC40 <GotoPage:Connecting the APC40>
-> $Link Matrice Clip Launch <GotoPage:Clip Launch Matrix>
-> $Link Session Overview <GotoPage:Session Overview>
-> $Link Sezione Mixer <GotoPage:Mixer Section>
-> $Link Sezione Device Control <GotoPage:Device Control>
-> $Link Trasporto e Controlli Globali <GotoPage:Transport and Global Buttons>
-> $Link Sezione Track Control <GotoPage:Track Control>
-> $Link Controllo di Tempo <GotoPage:Tempo Control>
-> $Link Crossfader <GotoPage:Crossfader>
-> $Link Personalizzazione dei Controlli di APC40 <GotoPage:Customizing the APC40 Controls>

Per un'introduzione generale sull'uso delle superfici di controllo con Live, nonché per un elenco di come i dispositivi di Live siano mappati alle varie superfici di controllo, fai riferimento alla lezione $Link Guida sulle Superfici di Controllo <Lesson:Builtin/3-Hardware Setup Category/4-Control Surface Reference>.

$Comment -----------------------------------------------------------------------
$Page Collegamento di APC40
$TargetName Connecting the APC40

Una volta sbloccato Live, acceso e collegato APC40 alla porta USB del tuo computer, devi selezionare APC40 nelle /Preferenze/ di Live.

1) Apri le Preferenze di Live dal menu /Live/ (Mac OS X) o /Opzioni/ (Windows)

2) Accedi alla /scheda MIDI/Sync/

3) Seleziona il Preset APC40 tramite il selettore /Superficie di Controllo./ Quindi seleziona le porte alle quali è collegato APC40 tramite i selettori /Entrata/ e /Uscita:/
MIDISyncSetup.tif

$Comment -----------------------------------------------------------------------
$Page Matrice Clip Launch
$TargetName Clip Launch Matrix

L'esclusiva matrice di pulsanti di APC40 ti offre l’accesso diretto alle clip della tua Vista Sessione. La matrice dispone di 40 pulsanti a tre colori, disposti in una griglia di "5 scene in altezza" per "8 tracce in larghezza". L'intelligente sistema di codifica a colori ti consente di sapere esattamente cosa stia accadendo in ogni clip e i semplici controlli direzionali ti permettono di muoverti all’interno della tua Vista Sessione.
LaunchMatrix.tif

Premendo un pulsante della matrice /Clip Launch/ si innesca la clip del corrispondente slot per clip di Live. Se la traccia è armata (predisposta) per la registrazione, premendo il pulsante si registra una nuova clip.

I pulsanti della matrice si illuminano con colori diversi in modo che tu possa sapere cosa stia accadendo:

-> Ambra: questo slot contiene una clip.
-> Verde: questa clip sta suonando.
-> Rosso: questa clip è in registrazione.

APC40 replica molti aspetti dell'interfaccia di Live. Puoi fermare tutta la musica di una traccia tramite il relativo pulsante /Clip Stop/ e lanciare linee orizzontali di clip (cioè Scene) tramite i pulsanti /Scene Launch./ Il pulsante /Stop All Clips/ arresta tutte le clip.

Il controller ti dice cosa stia accadendo nel software, ma, cosa importantissima, anche il software rispecchia quello che sta succedendo sul controller. Gli slot per clip correntemente controllati dalla matrice di pulsanti dell'APC vengono indicati in Live con un bordo rosso.
RedBorder.tif

I semplici controlli direzionali e il pulsante /Shift/ aumentano la portata della griglia 8x5:
NavigateAndShift.tif

-> Premendo i tasti direzionali Su o Giù puoi spostarti verso l'alto o verso il basso per una scena alla volta. Tenendo premuto il pulsante Shift mentre premi Su o Giù puoi spostarti per cinque scene alla volta.
-> Premendo i tasti direzionali Sinistra o Destra puoi spostarti nelle rispettive direzioni per una traccia alla volta. Tenendo premuto il pulsante Shift mentre premi Sinistra o Destra puoi spostarti per otto tracce alla volta.

$Comment -----------------------------------------------------------------------
$Page Session Overview
$TargetName Session Overview

La /Session Overview/ (Panoramica della Sessione) di APC40 ti permette di navigare rapidamente attraverso i tuoi Live Set. Tenendo premuto il pulsante Shift, la matrice riduce lo zoom per rivelare una panoramica della tua Vista Sessione. Nella Session Overview ogni pulsante rappresenta un blocco di clip da "5 scene x 8 tracce", offrendoti una matrice di "125 scene x 64 tracce". Premi un pulsante per focalizzare la corrispondente sezione della Vista Sessione. Ad esempio, premendo il pulsante Shift e poi premendo il pulsante "riga 3, colonna 1" si focalizzeranno le scene 11-15 e le tracce 1-8.
SessionOverview.tif

Nella Session Overview la codifica dei colori è un po' diversa:

-> Ambra: indica il blocco di clip correntemente selezionato (che nel software sarà contornato dal bordo rosso).
-> Verde: in questo blocco di clip ci sono delle clip che stanno suonando (anche se questo blocco di clip potrebbe non essere quello correntemente selezionato).
-> Rosso: in questo intervallo non ci sono clip che stiano suonando.
-> Nessun colore: in questo intervallo non ci sono ne' tracce, ne' scene.

$Comment -----------------------------------------------------------------------
$Page Sezione Mixer
$TargetName Mixer Section

APC40 dispone di otto tracce, ciascuna con il proprio /fader/ e i propri pulsanti /Solo/Pre-Cue/ (assolo/pre-ascolto), /Activator/ (attivazione, con funzione anche di mute) e /Record Arm/ (abilitazione alla registrazione). Un fader /Master/ controlla il volume generale e una manopola /Cue Level/ controlla il volume del Pre-Ascolto, così puoi pre-ascoltare una clip o il metronomo senza che il tuo pubblico lo senta.
MixerSection.tif

Puoi spostare queste otto tracce lungo tutta la Vista Sessione utilizzando i controlli direzionali. Premendo le frecce Destra o Sinistra puoi effettuare spostamenti incrementali di una traccia alla volta. Tenendo premuto il pulsante Shift mentre premi Destra o Sinistra puoi effettuare salti di blocchi da otto tracce alla volta.

$Comment -----------------------------------------------------------------------
$Page Sezione Device Control
$TargetName Device Control

APC40 dispone di un modo intuitivo per controllare effetti e strumenti virtuali: otto /manopole a rotazione infinita/ (encoder) e quattro /pulsanti di controllo/ che si mappano automaticamente sui tuoi dispositivi, assicurando flessibilità e rapidità sul palco o in studio.
DeviceControl.tif

Il pulsanti Track Selection (selezione della traccia) assegnano le otto manopole al primo dispositivo o rack della traccia selezionata: le corone di LED mostrano automaticamente i livelli del parametro selezionato.

I quattro pulsanti sotto le manopole offrono opzioni di controllo aggiuntive. Il pulsante /Clip/Track/ consente di alternare la visualizzazione tra i dispositivi della traccia e le proprietà della clip correntemente in esecuzione su tale traccia. Il pulsante /Device On/Off/ attiva/disattiva il dispositivo correntemente selezionato. I pulsanti /Dispositivo Precedente/ e /Dispositivo Seguente/ (rappresentati dalle frecce sinistra/destra) consentono di spostare la selezione di un passo lungo la catena dei dispositivi della traccia selezionata.

Alcuni effetti o strumenti virtuali hanno più di otto parametri. Quando si tiene premuto il tasto Shift questi otto pulsanti consentono di selezionare 8 banchi da 8 controlli ciascuno:
DeviceParameterBanking.tif

$Comment -----------------------------------------------------------------------
$Page Trasporto e Controlli Globali
$TargetName Transport and Global Buttons

I pulsanti /Play, Stop/ e /Rec/ corrispondono ai pulsanti /Play, Stop/ e /Registrazione Globale/ di Live. Quattro pulsanti accedono ad altrettanti controlli globali di Live, ripulendo la visualizzazione dello schermo sul palco e liberando dal mouse in studio:
TransportAndGlobalButtons.tif

-> /Detail View/ (Vista Dettaglio) apre/chiude le Viste Clip/Traccia, consentendo di scegliere se visualizzare più dettagli o un maggior numero di clip.
-> /Record Quantization/ consente di alternare il valore della Quantizzazione in Registrazione tra 'Nessuna Quantizzazione' e l'ultima impostazione di quantizzazione selezionata.
-> /MIDI Overdub/ consente di attivare/disattivare la sovra-registrazione in una clip MIDI.
-> /Metronome/ attiva/disattiva il metronomo.

$Comment -----------------------------------------------------------------------
$Page Sezione Track Control
$TargetName Track Control

La sezione Track Control (Controllo delle Tracce) comprende le impostazioni di Pan e delle Mandate del gruppo di otto tracce correntemente selezionato. La sezione consiste di otto /manopole a rotazione infinita/ (encoder) dotate di corone di LED e di quattro pulsanti: /Pan,/ /Send A,/ /Send B/ e /Send C./
TrackControl.tif

I pulsanti permettono di selezionare il parametro da controllare con le manopole, mentre ciascuna manopola controlla tale parametro nella rispettiva traccia del gruppo selezionato.

$Comment -----------------------------------------------------------------------
$Page Controllo di Tempo
$TargetName Tempo Control

I pulsanti /Tap Tempo/ (Batti Tempo) e /Nudge -/+/ (Aggiustamento Tempo Su/Giù) sono essenziali per le performance dal vivo, aiutandoti a rimanere in sync con giradischi, altri musicisti o una live band e a correggere rapidamente i problemi di temporizzazione.
TempoControl.tif

Battendo sul pulsante Tap Tempo una volta ogni battere, il tempo del Set Live seguirà la tua cadenza.

Puoi usare il "tapping" anche per il pre-conteggio: se stai lavorando con una divisione in 4:4, quattro colpetti daranno inizio al playback della song col tempo scandito.

Sul palco e in studio può capitarti di trovarti in situazioni nelle quali debba adeguarti a sorgenti non bloccate su un tempo, come musicisti live o giradischi. In questi casi puoi usare i pulsanti Nudge (Aggiustamento Tempo Su/Giù) per accelerare o rallentare temporaneamente il playback di Live, fino a farlo coincidere con ciò che stai ascoltando.

$Comment -----------------------------------------------------------------------
$Page Crossfader
$TargetName Crossfader

Il Crossfader sostituibile di APC40 può sopportare anche trattamenti piuttosto bruschi. Non solo è uno strumento essenziale per il controllo del DJ, ma è utile anche per controllare effetti, volumi e curve di modulazione.
Crossfader.tif

In Live puoi impostare qualsiasi traccia come destinazione A o B per poi effettuare la dissolvenza incrociata (crossfade) tra le selezioni A e B.
CrossfadeAssignment.tif

La normale usura può logorare un crossfader. Il crossfader di APC40 è completamente sostituibile dal fondo del dispositivo, consentendoti così di estendere la longevità della tua unità.

$Comment -----------------------------------------------------------------------
$Page Personalizzazione dei Controlli di APC40
$TargetName Customizing the APC40 Controls

Puoi cambiare l'assegnazione di tutti i fader, le manopole e i pulsanti di APC40.

Per preparare APC40 per la mappatura personalizzata, accedi alla /scheda MIDI/Sync/ delle Preferenze di Live. Quindi attiva l'interruttore /Remoto/ delle porte di /Entrata/ e di /Uscita/ per l'APC40:
CustomMappingSettings.tif

L'attivazione dell'interruttore Remoto di una porta di Entrata dice a Live che deve ascoltare i messaggi di controllo MIDI in arrivo su tale porta; mentre l'attivazione dell'interruttore Remoto di una porta di Uscita permette di inviare al controller i cambiamenti apportati all'interno di Live.

Ora, attivando la /Modalità Mappatura MIDI,/ puoi sovrascrivere le funzioni pre-assegnate di tutti i fader, le manopole e i pulsanti di APC40. Controlla i parametri, come quelli del tempo, assegnandoli tu stesso e personalizzandoli completamente in funzione del tuo flusso di lavoro.

Divider.tif
*Suggerimento:* se hai sovrascritto le mappature di default di APC40 con le tue mappature manuali, puoi facilmente tornare alle mappature di default disattivando l'interruttore Remoto della porta di Entrata di APC40. Attivando nuovamente l'interruttore Remoto le tue mappature manuali verranno ripristinate.
Divider.tif

$Comment -----------------------------------------------------------------------
$Page Collegamento di più APC40
$TargetName Connecting Multiple APC40s

Puoi usare contemporaneamente fino a sei APC40. Ogni controller assegnato mostrerà un bordo di colore diverso nella Vista Sessione di Live. Per assegnare più controller:

1) Assicurati che tutti gli APC siano collegati e accesi.

2) Configura il primo APC come descritto $Link precedentemente <GotoPage:Connecting the APC40>

3) Per configurare il controller successivo, seleziona APC40 in un selettore /Superficie di Controllo/ inutilizzato.
SecondAPC.tif

4) Seleziona la porta appropriata nei selettori di /Entrata/ e di /Uscita./ Su Mac OS X questa prenderà il nome di "Akai APC40 (Port 2)". Su Windows questa prenderà il nome di "USB Audio Device (Port 2)".

*Nota:* per il tuo APC40 puoi utilizzare uno qualsiasi dei sei slot "Superficie di Controllo", ma se gli cambi slot potrebbe essere necessario rimuovere manualmente la precedente assegnazione dei selettori di Entrata e di Uscita prima che la tua nuova selezione possa funzionare.


$Comment Status: Translate
$Comment Translation Status: Up-to-date