$Page Editing degli Arrangiamenti
$TargetName Editing Arrangements

Alla fine della $Link Panoramica su Live <Lesson:Builtin/1-Live Basics Category/1-A Tour of Live> abbiamo visto come appunti e idee musicali possano essere registrati come arrangiamenti lineari nella /Vista Arrangiamento./ In questa lezione vedremo i potenti strumenti di editing della Vista Arrangiamento.

Divider.tif
*Quando sei pronto $Link clicca qui <Set:/Sets/Editing Arrangements.als> per caricare il Live Set che accompagna questa lezione.*
Divider.tif

Prima di cominciare facciamo più spazio per la Vista Arrangiamento, compattando il /Browser/ nel lato sinistro dello schermo tramite il relativo /pulsante Mostra/Nascondi,/ mostrato qui sotto.
ShowHideBrowser.tif

Probabilmente vorrai anche usare i selettori della Sezione Mixer sul lato destro dello schermo per mostrare la sola sezione di cui potremmo aver bisogno - cioè la /Sezione Mixer/ propriamente detta - e nascondere le altre:
MixerSectionShow2.tif

Una volta fatto, clicca sul pulsante /Pagina succ./ qui sotto per procedere.

$Comment -----------------------------------------------------------------------
$Page Esecuzione degli Arrangiamenti
$TargetName Playing Arrangements

Puoi *sempre* avviare e arrestare la riproduzione premendo la barra spaziatrice della tastiera del computer. Ora resetta la posizione di riproduzione a 1.1.1 cliccando due volte sul /pulsante Stop/ della Barra di Controllo.
TransportStopButtonArr.tif

Lascia che la song suoni per un po', poi fermala con la barra spaziatrice. Clicca da qualche parte appena sotto la clip "Bass B1", cosa che sposterà il /marcatore d'inserimento/ intermittente:
InsertMarker.tif

Quando premerai nuovamente la barra spaziatrice la riproduzione partirà da questo marcatore. Se preferisci riprendere dal punto in cui ti eri fermato, tieni premuto $ShiftMod mentre premi la barra spaziatrice.

Ferma la riproduzione e clicca sulla barra colorata del titolo della clip "Bass B1" per selezionarla.
SelectedClipArr.tif

Quando la clip viene selezionata in questo modo, la riproduzione viene avviata dall'estremità sinistra della clip e prosegue per il resto dell'Arrangiamento. Se tieni premuto $CopyMod mentre avvii la riproduzione, l'esecuzione si fermerà alla fine dell'area selezionata (alla fine della clip, in questo caso).

$Comment -----------------------------------------------------------------------
$Page Uso del Righello dei Tempi di Battuta
$TargetName Using the Beat Ruler

Attualmente la Vista Arrangiamento mostra di volta in volta solo una parte della nostra song, ma possiamo farci un'idea più ampia di ciò accade, riducendo lo zoom.

La chiave per agire sullo zoom nella Vista Arrangiamento di Live è il /righello dei tempi di battuta,/ situato nella parte superiore della Vista Arrangiamento:
TimeRuler.tif

Porta il tuo cursore sopra il righello dei tempi di battuta e nota come si trasformi in una lente d'ingrandimento. Se stai eseguendo l'Arrangiamento, premi la barra spaziatrice per fermarlo. Quindi, clicca e /trascina lentamente verso l'alto/ per ridurre lo zoom e vedere l'intero Arrangiamento.

Il /pulsante Espandi Traccia,/ illustrato qui sotto e situato accanto al nome di ciascuna traccia, comprime ed espande la traccia, nascondendo o mostrando il contenuto delle sue clip.
FoldingAllTracks.tif

Compatta il contenuto delle clip di /tutte/ le tracce usando la combinazione /$OptionMod+clic/ su questo pulsante. Ora possiamo vedere il nostro Arrangiamento in una forma più compatta:
CompactArrangement.tif

$Comment -----------------------------------------------------------------------
$Page Salti e Scrubbing
$TargetName Jumping and Scrubbing

L'area che si trova sopra la traccia posta più in alto si chiama /area di scrub./ E' parzialmente coperta dal /ciclo di loop,/ che vedremo tra poco. Prima, però, prova a spostare il mouse sulle parti dell'area di scrub che si trovano sopra o sotto il ciclo di loop.
ScrubAreaArr.tif

Per default, il cursore si trasforma nell'icona di un altoparlante. Puoi usare questo strumento per cliccare in qualsiasi punto dell'area di scrub ed iniziare la riproduzione da lì o per saltare da un punto all'altro dell'Arrangiamento.

La grandezza e la temporizzazione di questi salti sono quantizzate in funzione dell'impostazione del selettore di /Quantizzazione Globale:/
GlobalQuantizationArr.tif

Tenendo premuto il mouse nell’area di scrub, una porzione dell’Arrangiamento (della dimensione della quantizzazione impostata) verrà eseguita ripetutamente. Impostando la quantizzazione su valori piccoli o su /None/ (nessuna) si può effettuare lo scrubbing (ascolto per "sfregamento") della musica.

*Suggerimento:* se temi di attivare accidentalmente lo scrubbing durante una performance, puoi disattivare quest'area di scrub  disattivando l'opzione "Aree di Scrub permanenti" nelle $Link Preferenze Look/Feel <Pref:LookFeel> di Live.
PermanentScrubPref.tif

Quando questa opzione è disattivata, entrambe le regioni sopra e sotto il righello dei tempi di battuta effettuano lo zoom, ma si può ancora attivare temporaneamente lo scrubbing tenendo premuto il tasto $ShiftMod (o Maiusc) mentre si trascina il mouse nell'area di scrub.

$Comment -----------------------------------------------------------------------
$Page Locatori
$TargetName Locators

I /locatori/ facilitano le operazioni di editing e di arrangiamento marcando determinati punti dell'Arrangiamento. Per impostare un locatore clicca sul /pulsante Imposta Locatore (Set),/ mostrato qui sotto. Il tuo nuovo locatore apparirà nell'area di scrub.
LocatorSetButtonArr.tif

Se la song è in esecuzione, i locatori vengono creati nella posizione di riproduzione corrente (quantizzata in funzione dell'impostazione globale di quantizzazione). Se la song è in stop, i locatori vengono creati nella posizione del marcatore d'inserimento o all'inizio della selezione.
NewLocatorArr.tif

Puoi richiamare (saltare a) i locatori cliccandoli oppure tramite i pulsanti /Locatore precedente/ e /Locatore successivo/ posti ai lati del pulsante Set.
PrevNextButtonArr.tif

Il richiamo dei locatori è soggetto a quantizzazione, esattamente come i clic nell'area di scrub. Facendo doppio clic su un locatore lo si seleziona e si avvia la riproduzione dell'Arrangiamento da quel punto. I locatori possono essere trascinati col mouse o spostati con i tasti freccia della tastiera del computer.

Per assegnare un nome a un locatore, selezionalo col mouse e scegli il comando /Rinomina/ del menu Modifica ($CommandMod + R). Per rimuovere un locatore, selezionalo e premi il tasto Backspace/Canc della tastiera del computer.

Se vuoi impostare un locatore come punto di avvio della riproduzione, $ContextMenu sul locatore e seleziona /Stabilisci qui il Tempo di Inizio della Song/ dal menu di contesto.

$Comment -----------------------------------------------------------------------
$Page Impostazione di un Loop
$TargetName Setting a Loop

Supponiamo di volerci concentrare sull'editing della clip "Pad B2":
PadB2Clip.tif

Probabilmente vorremo /mettere in loop/ la clip in modo da poterla ascoltare ripetutamente. Per farlo, dobbiamo racchiuderla nel /ciclo di loop,/ mostrato qui sotto.
LoopMarkers.tif

I bordi estremi del ciclo di loop possono essere trascinati in posizione. Clicca e trascina il bordo sinistro in modo che si allinei con l'inizio della clip "Pad B2" (misura 29).
PadBeginning.tif

Poi, clicca e trascina il bordo destro in modo che si allinei con la fine della clip (misura 33).
PadEnd.tif

Divider.tif
/Suggerimento:/ puoi impostare rapidamente il ciclo di loop sull'esatta dimensione di una clip cliccando sulla clip per selezionarla e usando la combinazione $CommandMod-L. Inoltre, ogni volta che il loop è visibile solo parzialmente e desideri spostarne la fine che si trova al di fuori dell'intervallo visibile, non devi necessariamente far scorrere il display: puoi sempre afferrare il punto iniziale o finale del ciclo di loop posizionandoti sul margine della Vista.

$Comment -----------------------------------------------------------------------
$Page Attivazione del Loop
$TargetName Activating Looping

Prima di poter ascoltare il nostro loop, dobbiamo accertarci che /l'interruttore del Loop/ della Barra di Controllo sia attivato, come illustrato qui sotto.
ArrangementLoopSwitch.tif

A questo punto, premi la barra spaziatrice per ascoltare il loop che hai creato. Quando hai fatto, arresta la riproduzione.
DesiredRegion.tif

$Comment -----------------------------------------------------------------------
$Page Zoom su una Selezione
$TargetName Zooming in on a Selection

Proviamo ad usare il righello dei tempi di battuta per avere uno sguardo più ravvicinato sulle clip che intendiamo modificare. Posiziona il cursore da qualche parte vicino alla misura 31, quindi clicca e /trascina lentamente verso il basso/ per aumentare lo zoom sulla sezione della song che contiene la clip "Pad B2".
PadClipTime.tif

Dal momento che stiamo cercando di concentrarci su questa intera sezione, oltre ad aumentare (o diminuire) lo zoom, potremmo anche dover /trascinare a destra e a sinistra per scorrere/ il display, in modo da poter vedere tutte le clip della Vista Arrangiamento.

Divider.tif
*Cliccando e trascinando su/giù nel righello dei tempi di battuta si aumenta/riduce lo zoom progressivamente.*

*Cliccando e trascinando a sinistra/destra nel righello dei tempi di battuta si fa scorrere il display avanti/indietro.*

$Comment -----------------------------------------------------------------------
$Page Uso del Ciclo di Loop
$TargetName Using the Loop Brace

Il ciclo di loop di Live semplifica alcune funzioni di editing. Supponiamo di voler dimezzare la lunghezza della nostra regione.

Per selezionare la regione in questione, possiamo semplicemente cliccare sul ciclo di loop. Quando viene selezionato, il ciclo di loop diventa di color nero pieno:
SelectedBrackets.tif

Tieni premuto $CommandMod e premi il tasto freccia giù, dimezzando così la lunghezza del loop:
HalvedLoop.tif

Ora, (senza tenere premuto $CommandMod) premi il tasto freccia su, spostando così il loop di una lunghezza di loop verso destra.
MovedLoop.tif

Probabilmente avrai notato che il ciclo di loop editato non è perfettamente allineato con le battute. Ciò è dovuto al fatto che la clip "Pad B2" (e quindi il nostro loop originale) rappresentava una lunghezza insolita con la quale iniziare, poiché attraversava un /cambiamento di divisione metrica./ In casi come questo, dopo lo spostamento potrebbe essere richiesta una regolazione manuale della lunghezza del ciclo di loop. Se necessario, regola il ciclo di loop in modo che si estenda dalla misura 31 alla misura 33, come illustrato di seguito:
AdjustedLoop.tif

$Comment -----------------------------------------------------------------------
$Page Editing delle Clip
$TargetName Editing Clips

Qualsiasi parte /selezionata/ della song o dell'Arrangiamento può poi essere /editata/ con i comandi del menu /Modifica./ La regione attualmente inclusa nel ciclo di loop, per esempio, può ora essere modificata piuttosto facilmente:

accertiamoci semplicemente che il ciclo di loop sia ancora selezionato (nero pieno), cosa che contemporaneamente /seleziona/ il materiale che contiene; quindi, scegliamo un comando del menu /Modifica,/ ad esempio /Elimina./
SelectedLoop.tif


Divider.tif
In linea generale, i comandi del menu Modifica della Vista Arrangiamento sono di due tipi: i comuni comandi di editing come Taglia, Duplica e Elimina si applicano alle clip e ai loro contenuti, mentre i comandi /... Tempo/ si applicano a porzioni di tempo dell'Arrangiamento.

$Comment -----------------------------------------------------------------------
$Page Editing Non Distruttivo
$TargetName Nondestructive Editing

Live mantiene un registro di tutte le tue azioni nel programma, in modo che tu possa sempre cambiare idea e ripercorrere gli eventi a ritroso nel tempo a qualsiasi punto.

Supponiamo che, per qualche ragione, non ti sia piaciuto l'effetto del comando /Elimina./ Puoi sempre usare la combinazione $CommandMod + Z una volta per /Annullare/ la tua ultima azione. Poi, puoi cambiare idea di nuovo e /Ripetere/ l'ultima azione usando la scorciatoia $CommandMod + Y (PC) o $CommandMod + $ShiftMod + Z (Mac).
DeletedLoop.tif

$Comment -----------------------------------------------------------------------
$Page Editing delle Clip (continuazione)
$TargetName Editing Clips, Continued

La /lunghezza della clip/ può essere modificata facilmente cliccando e trascinando i /bordi della clip./ Nota come il cursore si trasformi in una parentesi quadra quando si trova sopra le estremità di una clip, indicandoti che la lunghezza può essere cambiata.

Per riempire lo spazio vuoto lasciato dalla tua eliminazione, creiamo una /copia/ della clip "Drums B2". Possiamo farlo semplicemente cliccando e trascinando la clip dove desideriamo mentre teniamo premuto il tasto /$CopyMod:/
DrumsPasted.tif

Inoltre estendiamo un po' la clip "Pad B2" cambiandone la lunghezza.

Clicca sul bordo destro di "Pad B2" e trascinalo lentamente verso destra, in modo che si estenda fino all'inizio della misura 33, come mostrato qui sotto.
PadExtended.tif

Nota che abbiamo ancora una piccola entità di spazio vuoto, lasciato da quando abbiamo eliminato il nostro cambiamento di divisione metrica. Tutte le clip dopo di esso partono da dove si trovava l'inizio di una misura di 4/4. Ma ora sono sfasate di un quarto. Per risolvere questo aspetto, seleziona lo spazio vuoto tra 33 e 33.2 di una traccia:
EmptySpace.tif

Poi, scegli /Elimina Tempo/ nel menu Modifica.

$Comment -----------------------------------------------------------------------
$Page Uso della Griglia
$TargetName Using the Grid

Editando le clip nella Vista Arrangiamento noterai che tanto gli spostamenti quanto i cambiamenti di lunghezza delle clip /si agganciano alle linee visibili della griglia./

Puoi modificare la densità della griglia usando il menu di contesto: semplicemente $ContextMenu in qualsiasi punto della Vista Arrangiamento in cui non ci siano clip.
GridContextMenuArr.tif

La griglia ha due modalità che regolano il suo comportamento durante i cambiamenti di zoom:
-> /Griglia Adattabile allo Zoom:/ aumentando/riducendo lo zoom le linee della griglia appaiono o scompaiono in modo da rimanere equidistanti.
-> /Griglia Fissa:/ le linee della griglia hanno una spaziatura fissa, indipendentemente dal fattore di zoom.

La griglia può anche essere disattivata o impostata su spaziature a terzine.

La larghezza corrente della griglia è visualizzata in basso a destra della Vista Arrangiamento, così:
GridWidthDisplayArr.tif

$Comment -----------------------------------------------------------------------
$Page Consolidamento delle Clip
$TargetName Consolidating Clips

Ora possiamo ascoltare gli effetti delle nostre modifiche sull'intera song, premendo due volte il pulsante Stop della Barra di Controllo (resettando così la posizione di riproduzione a 1.1.1), disattivando l'interruttore Loop e premendo la barra spaziatrice.

Live consente un editing profondo delle proprietà delle singole clip. Non tratteremo l'argomento in questa lezione, tuttavia ora impareremo come la Vista Arrangiamento offra un'opzione per il /consolidamento/ di clip multiple nella stessa traccia, in modo che le loro proprietà possano essere regolate all'unisono.

Per vedere come funziona il consolidamento torniamo al nostro loop di 4 misure. Arresta la riproduzione con la barra spaziatrice e rendi il loop lungo 4 misure, a partire dalla misura 29. (Potresti dover /ridurre lo zoom/ per vedere l'intero intervallo). Il loop dovrebbe quindi apparire simile a questo:
LikeThis.tif

Clicca sul ciclo di loop, così facendolo diventare nero pieno e selezionandone il contenuto per l'editing.

A questo punto seleziona il comando /Consolida/ dal menu /Modifica/ e osserva come le clip di ciascuna traccia vengano consolidate in una:
IntoOne.tif

$Comment -----------------------------------------------------------------------
$Page Divisione delle Clip
$TargetName Splitting Clips

Espandiamo tutte le tracce tenendo premuto il tasto $OptionMod e cliccando sul pulsante triangolare Espandi Traccia di una traccia.

Così come consente di consolidare più clip, Live permette anche di /dividere/ una singola clip in più di una. Proviamo a dividere la clip "Drums B2", che attualmente si trova all'interno del nostro ciclo di loop. (Potrebbe essere necessario scorrere verso il basso usando la barra di scorrimento posta sul lato destro della Vista Arrangiamento).

Clicca all'interno del display delle note MIDI della clip (non la sua barra del titolo) alla misura 30, come illustrato:
BlinkingCursor.tif

Il marcatore d'inserimento ti mostrerà il punto nel quale la clip verrà divisa.

Puoi anche isolare una porzione di una clip selezionando un pezzo del suo tempo e dividendola. Questo crea una divisione ad entrambi i lati della selezione. Seleziona il contenuto della misura 30, trascinando il mouse all'interno del display delle note fino all'inizio della misura 31:
SplitRegion.tif

Resta solo da selezionare il comando /Dividi/ nel menu Modifica.

Ora puoi cliccare e trascinare una delle due nuove clip in qualsiasi posizione della traccia, sostituendo ciò che c'era prima:
Replaced.tif

$Comment -----------------------------------------------------------------------
$Page Ulteriori possibilità...
$TargetName More Possibilities...

-> La $Link lezione sull'automazione <Lesson:Builtin/2-Live Advanced Category/2-Using Automation> illustra come utilizzare questa importante funzione nella Vista Arrangiamento per conferire vitalità alle tue creazioni.
-> La registrazione lineare classica si esegue facilmente nella Vista Arrangiamento, come puoi apprendere $Link qui <Lesson:Builtin/1-Live Basics Category/2-Recording Audio>.
-> Nella Vista Arrangiamento, oltre a lavorare con clip create tramite registrazione nella Sessione, puoi trascinare /nuove clip/ da uno dei /Browser dei File,/ esattamente come faresti nella Vista Sessione. I Browser dei File si aprono cliccando i rispettivi selettori:
AccessingStuff.tif

-> Le clip possono essere trascinate avanti e indietro tra le Viste Sessione e Arrangiamento, trascinandole sui rispettivi selettori posti in alto a destra dello schermo:
SelectorButtons.tif

-> Le tue clip audio e MIDI della Vista Arrangiamento possono essere editate in dettaglio nella /Vista Clip,/ esattamente come le clip della Vista Sessione. Per ulteriori informazioni ved. capitolo "Vista Clip" del $Link manuale di riferimento <Manual>.

$Comment Status: Translate
$Comment Translation Status: Up-to-date