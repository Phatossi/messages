$Page Compressione e Sidechaining
$TargetName Compression and Sidechaining

Un compressore di alta qualità, come il dispositivo incorporato di Live /Compressor,/ è una delle utility più importanti nel tuo kit di strumenti per il mixaggio. Al tempo stesso è uno degli strumenti più facilmente mal compresi. In questa lezione imparerai come ottenere il massimo da Compressor e apprenderai alcune tecniche di compressione avanzate, come il sidechaining. Lungo il cammino esploreremo anche come il sidechaining possa essere utilizzato come potente strumento di sound design nel dispositivo /Auto Filter/ di Live.

Divider.tif
*Quando sei pronto, $Link clicca qui <Set:/Sets/Compression and Sidechaining.als> per caricare il Live Set che accompagna questa lezione.*
Divider.tif

Questa lezione è disponibile anche in formato video. $Link Clicca qui <http://www.ableton.com/_common/downloads/movies/compression_and_sidechaining.mov> per lanciare il video dal sito web Ableton.

$Comment -----------------------------------------------------------------------
$Page Primi passi con Compressor
$TargetName Getting Started with Compressor

Questo Set è composto da tre tracce, con le clip organizzate in scene che ti permettono di provare rapidamente alcune combinazioni di batteria, basso e pad. Per ora lavoreremo solo con la clip "Drums". Clicca sul pulsante di lancio della clip per avviarla.
DrumsAlone.tif

Mentre la clip sta suonando, aggiungiamo un dispositivo Compressor alla traccia di batteria. Per farlo, apri il /Browser dei Dispositivi/ di Live.
OpenDeviceBrowser.tif

Quindi, apri la cartella Audio Effects e naviga fino al dispositivo Compressor. Trascina e rilascia il Compressor in qualsiasi punto della traccia "Drums" per inserirlo. L'effetto apparirà nella Vista Traccia dopo il Drum Rack.
CompressorInTrack.tif

Poiché le impostazioni di default non hanno molto effetto su questo segnale, puoi anche provare alcuni dei preset del Compressor inclusi per avere una rapida panoramica dei tipi di suono disponibili. Clicca sul /pulsante Sostituzione Dinamica/ per abilitare il Compressor allo scambio dinamico dei preset.
HotSwapButton.tif

Ciò espanderà anche l'elenco dei preset del Compressor nel Browser dei Dispositivi. Puoi scorrere l'elenco e fare doppio clic sui preset per rimpiazzare rapidamente le impostazioni correnti.


$Comment -----------------------------------------------------------------------
$Page Le basi della compressione
$TargetName Compression Basics

In termini tecnici un compressore fa parte di una categoria di effetti noti come processori della /gamma dinamica./ La gamma dinamica di un segnale è il rapporto tra le porzioni del segnale col volume più alto e quelle col volume più basso. Il lavoro di un compressore è quello di ridurre la gamma dinamica di un segnale abbassando il volume delle porzioni col volume più alto.

Ecco una porzione di una forma d'onda audio non compressa, con una grande gamma dinamica:
UncompressedWave.tif

Lo stesso materiale audio dopo la compressione, con una gamma dinamica ridotta:
CompressedWave.tif

Pensa ad un compressore come ad un assistente automatico di mixaggio, il cui unico compito sia quello di abbassare il volume quando questo superi un certo livello. Questo livello è noto come /soglia/ (threshold). La quantità di riduzione del volume è determinata dal /rapporto di compressione/ (ratio): un rapporto più alto si traduce in una maggior riduzione di volume (e quindi in una gamma dinamica più piccola). La velocità con la quale il compressore inizia a lavorare dopo che un segnale abbia superato la soglia è determinata dal suo tempo di /attacco/ (attack), mentre il /rilascio/ (release) regola la velocità con cui il livello ritorna normale dopo che il segnale sia sceso al di sotto della soglia.

Soglia, rapporto di compressione, attacco e rilascio sono i parametri più importanti per plasmare la gamma dinamica del segnale e possono essere trovati su quasi tutti i tipi di compressore. Prima di procedere, sperimenta un po' sia questi, sia gli altri controlli di Compressor.

Divider.tif
*Nota:* per una comprensione dettagliata di tutti i parametri di Compressor, consigliamo di leggere la relativa sezione nel capitolo "Guida degli Effetti Audio di Live" del $Link manuale di riferimento <Manual>.
Divider.tif


$Comment -----------------------------------------------------------------------
$Page Introduzione al sidechaining
$TargetName Introducing Sidechaining

Normalmente un compressore abbassa il livello di un segnale quando il volume di questo supera la soglia. In alcuni casi, però, si potrebbe desiderare di abbassare il volume di un segnale quando a superare la soglia è il livello di /un altro/ segnale. Questa tecnica è nota come /ducking/ e si realizza utilizzando la compressione via sidechain.

Ad esempio, quando linea di basso e cassa hanno molta sovrapposizione di frequenza, la linea di basso può spesso "soffocare" l'attacco della cassa. Ma utilizzando il livello della cassa per attivare un compressore sulla linea di basso, possiamo fare in modo che il livello del basso si riduca per fare spazio alla cassa.

Per imparare a impostare questa funzione, inizia lanciando la seconda scena, "Drums + Bass".
DrumsBassScene.tif

Come puoi sentire, ci sono alcuni problemi abbastanza seri con il nostro mix. La linea di basso è troppo alta rispetto alla batteria e sembra prendere energia e sfuggire al mix. Possiamo cercare di abbassare il livello del canale Bass, ma questo sembra renderlo rapidamente troppo spento. Qual è il problema?


$Comment -----------------------------------------------------------------------
$Page Interferenza in frequenza
$TargetName Frequency Interference

Per capire perché abbiamo una situazione di mixaggio così difficile, diamo un'occhiata all'effettivo contenuto in frequenza del nostro materiale, cliccando sulla barra del titolo della traccia Master per selezionarla:
MasterTitleBar.tif

Ciò rivelerà un dispositivo /Spectrum/ nella Vista Traccia della traccia Master:
Spectrum.tif

Spectrum è uno strumento che visualizza in tempo reale la forza delle singole frequenze nel segnale audio. Usa i pulsanti "solo" del mixer per alternare l'assolo tra le tracce Drums e Bass mentre guardi il display di Spectrum. Questo dovrebbe mostrarti dove siano le frequenze dominanti di ciascuna traccia.
SoloButtons.tif

E' facile vedere come entrambe le tracce producano un grande picco in una determinata zona di frequenza. Se portiamo il mouse sopra questo picco nel display di Spectrum, in un piccolo riquadro in basso a sinistra ne  appaiono l'ampiezza, la frequenza e il nome della nota.
SpectrumPeaks.tif

Ora sappiamo dove sia il problema nel nostro mix: cassa e basso hanno entrambi una grande quantità di energia attorno a 43 Hz, facendoli interferire l'un l'altro. Ma come possiamo risolvere il problema?


$Comment -----------------------------------------------------------------------
$Page Ducking di una Linea di basso
$TargetName Ducking a Bassline

Hai già sperimentato, con scarsi risultati, a regolare il volume della traccia Bass. Ora prova ad aggiungere un Compressor a questa traccia e a regolarne i parametri per vedere se puoi migliorare il mix.

Nemmeno questo sembra funziona veramente. Poiché la nostra linea di basso ha un livello molto consistente e nessun transiente reale, non c'è molto da fare per il compressore. In pratica il compressore sta funzionando semplicemente come un ulteriore controllo del volume.

Il sidechaining offre un'altra soluzione. Per visualizzare i controlli di sidechain di Compressor clicca sul pulsante /Mostra/Nascondi Sidechain/ della barra del titolo.
SidechainToggle.tif

Quindi, clicca sul pulsante /Sidechain/ per attivare il sidechaining esterno.
SidechainButton.tif
*Nota:* il sidechaining non è disponibile se il selettore /Model/ di Compressor è impostato su /FB./

Ciò abilita il selettore di assegnazione /Audio From/ nel dispositivo Compressor, permettendoci di selezionare l'audio da un altra traccia come innesco o /attivatore/ per la soglia di Compressor. Vogliamo che la cassa funzioni come nostro attivatore, perciò seleziona "Drums" nel selettore superiore e "Drums | Kick | Post Mixer" nel selettore inferiore.

Ora il compressore riduce il volume della linea di basso ogni volta che il livello della cassa supera la soglia.

*Suggerimento:* per il famoso suono "a pompa" associato alla classica musica house francese, prova le seguenti impostazioni (oppure $Link clicca qui <Set:/Sets/Compression and Sidechaining Pumping.als> per caricare la nostra versione):
-> Threshold: molto bassa (-40 dB o più)
-> Ratio: più alto è, meglio è
-> Attack: 2-8 ms
-> Release: 35-45 ms, a seconda delle impostazioni di Threshold e Ratio


$Comment -----------------------------------------------------------------------
$Page Altre applicazioni del sidechaining
$TargetName Other Sidechaining Applications

Sebbene il sidechaining sia più comunemente associato ai compressori, Live include opzioni di sidechaining anche negli effetti /Auto Filter/ e /Gate./ Esaminiamo ora come utilizzare il sidechaining nell'Auto Filter per aggiungere interesse ritmico ad un suono statico di pad. Per iniziare, lancia la scena "Drums + Bass + Pad".
DrumBassPadScene.tif

Come puoi sentire, il nuovo layer di pad è piuttosto blando. Ora aggiungi un effetto Auto Filter, trascinandolo dalla cartella Audio Effects del Browser dei Dispositivi e rilasciandolo sulla traccia Pad.
FilterInBrowser.tif

Come hai fatto con Compressor, apri i controlli di sidechain di Auto Filter tramite l'interruttore triangolare della barra del titolo. Quindi attiva il pulsante Sidechain e scegli "Drums" nel selettore di assegnazione superiore. Stiamo per utilizzare il charleston chiuso (closed hihat) per controllare /l'inseguitore d'inviluppo/ di Auto Filter, perciò scegli "Drums | CH | Pre FX" nel selettore inferiore.

Ora alza la manopola /Envelope/ di Auto Filter per abilitare l'inseguitore d'inviluppo.
EnvelopeKnob.tif

Poiché la nostra frequenza di taglio è già abbastanza alta, è difficile sentire quale effetto abbiamo ottenuto finora. Diminuisci  gradualmente la frequenza di taglio di Auto Filter, trascinandone il cursore verso il basso.
Cutoff.tif

La frequenza di taglio del filtro ora sale e scende insieme ai transienti del charleston chiuso. Per un effetto ancora più pronunciato, prova le seguenti impostazioni (oppure $Link clicca qui <Set:/Sets/Compression and Sidechaining Auto Filter.als> per caricare la nostra versione):
-> Gain: 24 dB
-> Attack: .10 ms
-> Release: 1-10 ms
-> Frequenza di taglio: 450 Hz
-> Q: 1-1.5

$Comment -----------------------------------------------------------------------
$Page Come continuare?
$TargetName Where to Go from Here?

A questo punto hai imparato qualcosa in teoria e pratica sulla compressione e appreso come costruire diverse soluzioni di sidechaining, sia per il mixaggio, sia per applicazioni creative di sound design.

Ecco alcuni spunti per ulteriori sperimentazioni e apprendimenti:

-> Torna indietro attraverso gli esempi della lezione e sperimenta gli altri parametri degli effetti selezionati. Troverai che lievi cambiamenti dei parametri di attacco e di rilascio, per esempio, possono avere un grandissimo impatto sul risultato.

-> Negli esempi di sidechaining, sperimenta modifiche del /Gain/ della sorgente di sidechain esterna. E' importante notare che questo controllo non agisce sul guadagno del segnale che arriva alle casse acustiche, ma sul livello del segnale dell'attivatore che guida l'effetto.

-> Provando il sidechaining, sperimenta sorgenti di attivazione diverse tramite i selettori di assegnazione. Il passaggio da assegnazioni Pre FX a Post FX, per esempio, può comportare una grande differenza nel comportamento del sidechaining.

-> Consigliamo inoltre di leggere le sezioni del $Link manuale <Manual> sugli effetti Compressor, Auto Filter e Gate per saperne di più su come interagiscano tutti i rispettivi parametri.

$Comment Status: Translate
$Comment Translation Status: Up-to-date