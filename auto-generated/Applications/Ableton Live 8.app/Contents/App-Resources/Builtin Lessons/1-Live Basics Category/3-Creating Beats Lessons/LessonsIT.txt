$Page Creazione di Ritmi
$TargetName Creating Beats

Questa lezione ti mostrerà come registrare, disegnare ed editare i pattern di batteria con Live.

Questa lezione è disponibile anche in formato video. $Link Clicca qui <http://www.ableton.com/_common/downloads/movies/creating_beats.mov> per lanciare il video dal sito web Ableton.

Stiamo per ricominciare da zero, perciò premi $CommandMod + N per creare un nuovo Live Set.

Useremo lo strumento incorporato di Live /Impulse./ Impulse si trova tra i dispositivi elencati nel /Browser dei Dispositivi,/ che appare in alto a sinistra dello schermo.
SessionFullBrowser.tif

Clicca sul /selettore/ del Browser dei Dispositivi per portarlo in primo piano. Quindi, fai doppio clic sul selettore per chiudere tutte le cartelle aperte, in modo da avere una panoramica su ciò che vi è contenuto.
DeviceBrowserButton.tif

Clicca sul pulsante /Pagina succ./ qui sotto per continuare.


$Comment --------------------------------------------------------------------------------
$Page Caricamento di Impulse
$TargetName Loading Impulse

Impulse risiede nella cartella /Instruments./ Aprendo la cartella di Impulse troverai una selezione di preset di drum kit, salvati come /Rack di Strumenti./ Questi Rack combinano lo strumento Impulse con una selezione di effetti audio di Live.

Seleziona un preset che trovi interessante. ("Backbeat Room" fa al caso nostro).
ImpulsePresetBackbeatRoom.tif

Clicca sul preset e trascinalo a destra, nella traccia denominata "2 MIDI". Nota come il cursore del mouse indichi che lo strumento possa esservi rilasciato.
MIDITrackHighlight.tif

Dopo aver rilasciato il pulsante del mouse, nota come il nome della traccia cambi in "2 Backbeat Room". Vedrai anche apparire il preset nella parte inferiore dello schermo:
ImpulseTrackView.tif

/Suggerimento:/ puoi anche rilasciare il preset di Impulse nello spazio "vuoto" accanto alle tracce, facendo in modo che Live crei una nuova traccia MIDI per lo strumento.


$Comment --------------------------------------------------------------------------------
$Page Suonare Impulse
$TargetName Playing Impulse

Quando abbiamo caricato il preset di Impulse nella traccia MIDI, il /pulsante Arma/ della traccia si è attivato automaticamente. Questo permette al MIDI in entrata di arrivare alla traccia:
ArmButton.tif

Se hai una tastiera MIDI collegata al computer, le note dei tasti bianchi suonate nell'ottava C3-C4 (Do3-Do4) dovrebbero arrivare a Impulse.

Se non disponi di una tastiera MIDI, in sua vece puoi usare la tastiera del computer. Per farlo, assicurati che l'interruttore /Tastiera MIDI del computer/ nell'angolo superiore destro dello schermo sia attivato.
ComputerMIDIKeyboard.tif

I tasti della riga centrale della tastiera (ASDF...) sono mappati per default agli slot delle percussioni di Impulse. Quando uno slot riceve una nota, lampeggia e se ne sente il suono corrispondente.

Divider.tif
*Risoluzione dei problemi:* se hai bisogno di aiuto per configurare la tua tastiera MIDI affinché lavori con Live, segui la Lezione $Link Collegamento dei Controller MIDI <Lesson:Builtin/3-Hardware Setup Category/3-Connecting MIDI Controllers>.

Per ulteriori informazioni sull'uso della tastiera del computer per inviare messaggi MIDI, consulta la sezione "Esecuzione MIDI con la tastiera del computer" nel capitolo "Assegnazioni ed Entrate/Uscite" del manuale.


$Comment --------------------------------------------------------------------------------
$Page Registrazione di un Pattern
$TargetName Recording a Pattern

Registriamo un pattern di batteria. Il nuovo pattern risiederà nel propria nuova clip MIDI. Fai doppio clic su un qualsiasi slot di Sessione vuoto della traccia che contiene lo strumento Impulse (attento a non cliccare su uno dei pulsanti di registrazione tondi, posti sul lato sinistro delle clip).
EmptySessionSlot.tif

Abbiamo appena creato una clip MIDI vuota, nella quale possiamo registrare.

Probabilmente vorrai attivare il /metronomo/ finché non avrai un po' di materiale tuo per tenere il tempo:
MetronomeSwitch.tif

Puoi anche usare le opzioni di /Quantizzazione in Registrazione/ del menu Modifica per quantizzare automaticamente la tua esecuzione ad un valore metrico. Se preferisci mantenere il tuo tempo durante la registrazione, imposta "Nessuna Quantizzazione". Puoi sempre quantizzare successivamente.

Ora, clicca sul pulsante play della clip per attivare la registrazione:
ClipRecordButton.tif

Suona C3 (Do3) sulla tua tastiera MIDI oppure premi il tasto "A" della tastiera del computer. Sentirai il corrispondente suono di batteria immediatamente e poi ad ogni misura. Ogni nota che suoni sarà catturata nel nuovo pattern e suonata ad ogni ciclo di loop.


$Comment --------------------------------------------------------------------------------
$Page Perfezionamento
$TargetName Getting it Right

Se il tuo primo pattern non corrisponde esattamente alle tue aspettative, non arrenderti. Usa Annulla ($CommandMod-Z) per sbarazzarti di tutte le note suonate nell'ultimo ciclo di loop del pattern. Puoi farlo in qualsiasi momento e in pratica qualsiasi numero di volte - fino allo svuotamento del pattern. Osserva come l' /Editor delle Note/ della Vista Clip rifletta le modifiche.
NoteEditor.tif

Per fare delle prove mentre suona il pattern  corrente senza aggiungergli note, disattiva l'interruttore della /Sovra-Registrazione/ (o Overdub) della Barra di Controllo. Quando sei pronto per registrare di nuovo, riattiva la sovra-registrazione.
OverdubSwitch.tif


$Comment --------------------------------------------------------------------------------
$Page Disegno ed Editing delle Note
$TargetName Drawing and Editing Notes

Non solo puoi registrare i pattern, puoi anche /disegnarli./

Assicurati che la /Modalità Disegno/ sia attivata:
DrawModeSwitch.tif

In Modalità Disegno, cliccando su una cella vuota nella griglia dell'Editor delle Note vi si crea una nota; cliccando su una cella occupata si svuota la cella. Trascinando il mouse tra le celle le si riempie o le si cancella.
DrawingAcrossGridTiles.tif

Puoi cambiare rapidamente la densità della griglia usando il menu di contesto: *$ContextMenu* ovunque non ci siano note nell'Editor delle Note e scegli la larghezza desiderata della griglia dalla sezione "Griglia fissa" del menu.
GridContextMenu.tif

Quando la Modalità Disegno è disattivata, puoi selezionare le singole note cliccandole oppure puoi selezionare più note cliccando nell'Editor e trascinando il riquadro di selezione attorno ad esse. Le note selezionate in gruppo possono poi essere editate insieme.

Il comando /Impostazioni di Quantizzazione.../ del menu Modifica aprirà una finestra con le opzioni per spostare le note selezionate alla posizione metrica specificata più vicina:
QuantizeWindow.tif


$Comment --------------------------------------------------------------------------------
$Page Disegno delle Velocity
$TargetName Drawing Velocities

Disegnando nell' /Editor delle Velocity/ si cambiano le velocity (intensità) delle note. Il colore delle note nel display corrisponde alle rispettive velocity: le note più scure suoneranno a volume più alto.
DrawingVelocities.tif

Per disegnare le velocity solo per un unico suono di batteria, clicca sul tasto bianco di pianoforte posto accanto al nome del suono, selezionando così solo le note che eseguono quel suono...
SelectAllNotesInAKeytrack.tif

...poi, trascina uno dei marcatori di velocity delle note per scalare le velocity di tutte le note selezionate.


$Comment --------------------------------------------------------------------------------
$Page Pattern di misure multiple
$TargetName Multi-Bar Patterns

Puoi estendere il tuo pattern ad un loop più lungo semplicemente digitandone la lunghezza desiderata. Il campo /Length/ (lunghezza) posto più a sinistra nel box delle /Note/ definisce il numero di misure del pattern. Clicca in questo campo e digita "2" (ad esempio); quindi premi il tasto Invio:
SettingLoopLengthToTwoBars.tif

A questo punto puoi ascoltare un ciclo di due misure, con una seconda misura vuota. Puoi inserire nuove note suonando, disegnando o copiando e incollando.

Per copiare una selezione di note, clicca e trascina attorno alle note che desideri copiare.
CopyNotes.tif

Poi, copia negli appunti (tramite il menu Modifica o la scorciatoia  *$CommandMod+C),* clicca nell'Editor delle Note per posizionare il /marcatore d'inserimento/ dove desideri incollare le note copiate e incolla (tramite il menu Modifica o la scorciatoia *$CommandMod+V).*
Pasted.tif


$Comment --------------------------------------------------------------------------------
$Page Come continuare?
$TargetName Where to Go from Here?

-> Raccomandiamo di seguire l'intera raccolta di Lezioni di Live. $Link Clicca qui <Lesson:Internal/BuiltinAutoToc> per accedere a tutte le lezioni installate.

-> Ora che hai familiarità con l'arte di creare pattern in Live, probabilmente vorrai creare di più! Puoi creare un numero qualsiasi di clip MIDI vuote nella Vista Sessione e registrare dentro ad esse. Puoi anche duplicare le clip già esistenti e creare variazioni di pattern. Ricordati che puoi sempre sovra-registrare in un pattern esistente.

-> Potresti inoltre esplorare i potenti controlli di modellazione del suono incorporati in Impulse. Facendo ciò e lavorando contemporaneamente con le clip, troverai senza dubbio molto comoda la scorciatoia $ShiftMod-Tab, che consente di alternare tra la /Vista Clip/ (dove si trova l'Editor delle Note) e la /Vista Traccia/ (che mostra Impulse e i suoi controlli).

-> Puoi creare linee di basso, melodie e armonie utilizzando le stesse tecniche che abbiamo usato per il pattern di batteria. Per divertimento, carica un preset di /Simpler/ dal Browser dei Dispositivi nella traccia che contiene la nostra nuova clip e vedi cosa succede. Puoi sempre tornare indietro con Annulla.

$If Product 00, 35, 39
-> Per un potenziale ancor più creativo, prova ad utilizzare un /Drum Rack/ come tuo strumento. I Drum Rack usano una versione ampliata della configurazione a pad di Impulse, ma con molte più possibilità di editing e di sound design. Per ulteriori informazioni, ved. capitolo "Rack di Strumenti, Drum ed Effetti" del manuale.
$Endif

$Comment Status: Translate
$Comment Translation Status: Up-to-date